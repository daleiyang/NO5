Vi tyckte att alla här var tråkiga och tysta. Jag försökte prata, men ingen sa nånting tillbaka. 



Kan de inte skratta i Sverige?” tänkte jag.”



Hur blev det sen?” frågar jag.



Jag älskar Solkullen”, svarar hon. ”Jag älskar mitt jobb också, men drömmer fortfarande om Stockholm.” 



Hon vänder sig mot Evin och gör en min.



Men mina barn är så tråkiga. De vill absolut inte flytta.”



Det syns att Evin inte vill att jag ska veta att hon är typen som vill stanna i Bokarp. 



Hon tar mig i armen och drar ut mig från köket innan jag har hunnit ställa fler frågor till mamman. 



Sekunden efter säger hon att jag ska följa med på pingisträningen och plockar fram extra träningskläder och handduk. 



Jag messar Petra om att jag går med till hallen och får mess tillbaka om att jag ska gå hem med Mange och Alvar efteråt.



Jag sitter på Evins pakethållare. Det har jag aldrig gjort förut. 



Ingen jag känner cyklar. Ingen i stan sitter på en annans pakethållare. 



I stan är det farligt att cykla, inte här. Det kommer knappt några bilar. 



Evin börjar sjunga ”Man in the mirror” igen. Jag stämmer in. 



De vi passerar stirrar med fågelholksmunnar. Vi parkerar cykeln utanför hallen. 



Evin vill gå armkrok fram till ingången. Jag ser att hon är stolt över att komma med mig.
