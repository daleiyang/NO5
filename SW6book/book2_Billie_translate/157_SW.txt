DET ÄR DAGEN för den stora pingistävlingen och fast jag inte spelat pingis så länge har jag anmält mig till två olika klasser. 



Tävlingen är det största som händer i Bokarp. 



Ingen har några förväntningar på mig. 



Inte ens jag själv kommer att bli ledsen om jag förlorar.



Om jag vann ett enda set vore det faktiskt en sensation. 



Minst lika kul som att spela tycker jag att det ska bli att stå i kafeterian. 



Jag kommer att jobba där så mycket som möjligt när de andra klasserna spelas.



Efter spelkvällen har vi inte pratat så mycket om Casper. 



Men jag vet ju inte hur det låter när jag inte är där. 



Dagen efter hängde i alla fall Petra upp ett foto av honom på väggen, 



och dagen efter det stod en inramad teckning på hyllan. 



Jag sa inget, fast jag egentligen undrade varför inget av det funnits där tidigare.



Alvar ville först inte vara med i tävlingen, men då blev Mange besviken.
