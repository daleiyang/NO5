främst, käcka Petra längst bak, och ett par riktigt sura
barn i mitten. Och mitt i alltihop en ljusbrun flicka
som från en helt annan planet. Några andra familjer
som vi möter på vägen hejar och vinkar. Petra vin-
kar tillbaka som om hon var drottningen i stan. Petra
och Mange har nästan likadana kläder på sig och näs-
tan likadana cyklar. Jag vill fråga om de har gått till
affären tillsammans och bestämt färger ihop. Jag vill
fråga varför man vill se likadan ut som någon annan.
Eller om det blir så av sig självt när man är gifta. Jag
ska aldrig gifta mig i så fall.

När vi kommit ut från samhället stannar vi till och
parkerar cyklarna. Mange har flera lås med sig, och
vajrar som han drar genom ekrarna och runt ett träd
och in genom ekrarna på en annan cykel. Det tar sin
lilla tid.

”Är det många tjuvar i Bokarp?” frågar jag.

”Nä, men man vet aldrig”, svarar Mange.

”Det är inget man ska oroa sig för”, säger Petra, fast
jag förstår att det bara är en av många saker som hon
oroar sig för.

Vi travar in i skogen med våra likadana svampkorg-
ar. Jag har gympaskor på mig och det blir snabbt vått
framme vid tån. Petra ber om ursäkt flera gånger för
att hon har glömt att köpa stövlar till mig. ”Man kla-
rar sig inte utan ett par gummistövlar i Bokarp, så är
det bara.” Jag orkar inte berätta att jag inte har ägt ett
