rerna är likadana. Vissa tjejer ser ut att tro att de är
femton här också, med smink och korta toppar. Alvar
och jag går genom korridorerna där det hänger plan-
scher med skolarbeten, kartor och teckningar. Över-
allt vänder sig folk om efter oss. Jag börjar känna mig
som en popstjärna. Hemma är jag som vem som helst
i skolan. Inte en människa viskar om mig. Inte någon
tycker att jag är så intressant.

”Kommer det inte nån ny så ofta, eller?”

Alvar skakar på huvudet samtidigt som han stan-
nar vid en dörr. Alla som står där slutar genast att
prata med varandra.

”Vem är hon?”

Tjejen som frågar är mörk med tajta jeans och kort
jacka.

”Billie”, mumlar Alvar.

”Billie?”

”Ja”, säger jag. ”Min mammas älsklingsartist är
Michael Jackson. Så jag är döpt efter ”Billie Jean”.”

Tjejen kväver ett fniss, men det låter inte elakt.
Okej

”Är det ditt riktiga hår?” frågar en annan.

”Vems skulle det annars vara?”

Den mörka skrattar till. Hon har ett leende som
man blir glad av, smilgropar och massor av tänder.

För att visa att jag inte försöker vara kaxig sträcker
jag fram en av mina dreadlocks. En kille med stöd-
