Soc tycker inte att min mamma kan ta hand om mig”, säger jag.


Nadine stryker långsamt bort en hårslinga från kinden. ”Tycker du det?”



Nej, det kanske hon inte kan. Men det gör inget.”



Hur då?”



Jag kan ta hand om mig själv.”



Nadine ler snabbt. ”Det kan man väl inte när man är tolv?”



Det kanske man inte kan.”



Nadine börjar äta igen. Hon tittar bekymrat på maten innan hon stoppar den i munnen. 



Ibland ångrar hon sig och petar av lite från gaffeln, spetsar en annan bit som ligger bredvid. 



Jag tänker att en del av henne sover. 



Jag tänker att Nadine har hemligheter som hon inte berättat för en enda människa. 



Varför skulle hon avslöja något för mig? 



Men nu gäller det att inte låta tillfället gå mig förbi. Jag lutar mig fram över bordet.



Ibland hatar jag mamma”, viskar jag. 



Jag hatar henne för att jag inte får bli arg på henne, som andra får bli på sina föräldrar. 



Jag hatar henne för att det är synd om henne. 



Men hon är ju min mamma så jag älskar ju henne också ... Ibland blir det liksom kaos i huvudet. 



Jag känner mig som den enda i hela världen som hela tiden måste tänka på hur min mamma mår.”



Nadine tittar på mig, länge.
