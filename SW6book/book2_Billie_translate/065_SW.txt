Hans fingrar stannar på tangenterna. Men bara en sekund, sedan är han igång igen. 



Jag stirrar en stund på figurerna som dödar varandra i sagovärlden, 



sedan säger jag hej då och går in till mig.



Mina gamla klasskompisar har hört av sig och vill veta hur jag har det. 



Jag skriver att något är fel hos familjen Persson. 



De säger att jag kanske bara inte har fattat hur det är att leva i en familj. 



Du är ju inte riktigt som andra, Billie.” Jag blir inte ledsen, för jag vet ju att de gillar mig. 



Vi har gått i samma klass så länge att de känns lite som släkt. 



Kompisarna säger att jag är den enda de har träffat som aldrig behöver be sin mamma om lov för någonting och som handlar vad hon vill till middag. 



Det är lika bra att du lär dig regler”, skriver de i mobilen. ”Alla måste det nån gång.”



När jag ska skypa med mamma får jag som en chock för att hon är så stor. 



Det är då jag inser den verkliga faran med att bo i Bokarp. 



Tänk om mitt sätt att se på saker förändras, 



om jag vänjer mig vid synen av det normala så att mitt vanliga liv börjar kännas knäppt.



Om jag inte aktar mig kanske jag blir som de”, säger jag till mamma.



Mamma kliar sig med ett stelt långfinger i huvudet. ”Så lätt är det inte.”



Tänk om jag kommer hem och skäller på dig för att du är slapp och äter fel.”
