Jag kryper ner under täcket, lägger datorn på magen
och kopplar upp mig mot deras wifi. Just nu följer jag
fyra olika serier. Den jag älskar mest är en polisserie
som handlar lika mycket om brott som om poliser-
nas privatliv. Det bästa är när det blir jobbigt med
familjen eller jobbet. När de bråkar med varandra om
vem som ska bestämma och gråter för att en skurk
har mördat deras kollega. Jag kan allting om otrohet:
ibland går det bara inte att stå emot. Man bara måste
ha sex med någon, trots att man har en man eller fru
hemma. Efteråt kan man ångra sig jättemycket.

Med figurerna i tv-serien känner jag mig som hem-
ma. Jag har ju hängt med dem i flera säsonger. Jag
vet precis vem som ska göra det rätta och vem som
det alltid blir fel för. Jag vet varför han som alltid svi-
ker sin familj gör så. Han har blivit övergiven av sina
föräldrar när han var liten, då är det inte så konstigt
att man inte vågar lita på andra människor. Jag hejar
alltid på honom. Det märks hur mycket han kämpar.

Mitt i en kärleksscen när de fått av sig nästan alla
kläder knackar det på dörren. Mange sticker in huvu-
det. Han spärrar upp ögonen. ”Vad mysigt du har
gjort här inne. Fiffigt med gardinen ... på lampan.”

Jag ler och tittar in i datorn igen för att han ska
fatta att jag vill vara ensam.

”Vad gör du?”

Kollar på en grej bara.”
