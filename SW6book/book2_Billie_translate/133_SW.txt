Bara för det ropade jag att jag älskade kören och började sjunga på en gospel på ett överdrivet sätt. 



Evin skrattade så att hon kiknade.



Man behöver väl inte sjunga bäst för att få sjunga”, sa jag när vi gick armkrok mot lektionen. 



Det höll hon med om. Filippa stirrade ilsket.



Evin kryper nära och viskar i mitt öra att jag är den coolaste på hela skolan. 



Hon frågar om jag vill följa med henne hem och gosa med hennes kaniner.



Fast jag tycker så mycket om Evin får jag panik. 



Jag önskar att hon inte tyckte så mycket om mig, så att jag slapp säga nej till henne hela tiden. 



Det lättaste vore förstås att följa med Evin hem, men jag har ju lovat Alvar. 



Dessutom var jag tillsammans med Evin på träningen igår.



Jag svarar att det inte går. Evin tar ett steg tillbaka.



Vill du inte vara med mig längre?”



Det är klart jag vill.”



Det känns inte så”, säger Evin trumpet.



Det är bara att jag lovat Petra och Mange att komma hem.”



Är det så?”



Alvar kommer fram. Evin ser från honom till mig.



Blixtsnabbt vänder hon sig om och går. Hennes skolväska slår argt mot benet. 



Jag vill ropa efter henne att jag jättegärna gosar med hennes kaniner, imorgon, men orden fastnar i halsen.



Jag minns när jag började i ettan. 
