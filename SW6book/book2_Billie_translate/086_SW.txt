tar en bit när Petra sträcker fram fatet. Hon bjuder
mig också, men jag tackar nej och berättar att jag inte
gillar frukt så mycket. ”Det värsta jag vet är äpple.”

Alla stirrar, helt chockade.

”Det är nog för att du inte är så van vid att äta frukt”,
säger Petra.

”Nej, bara jag ser ett äpple får jag ångest.”

”Ångest?” Tea tittar på Petra. Hon vänder sig snabbt
mot mig igen. ”Har ni ofta godis hemma?”

”Ja, mamma äter mer godis och chips än vanlig mat.
Det är sant.”

Petra fingrar nervöst på sin halskedja. ”Men hon
vet säkert hur onyttigt det är. Att fel kost kan skada
både kroppen och tänderna. Eller hur?”

Rädslan syns tydligt i Petras blick, vad hon vill att
jag ska svara. Och fast jag inte behöver tar jag fram
mobilen och visar bilder på mamma.

”Ja, kolla hur tjock hon har blivit för att hon äter så
mycket godis.”

Alla tappar hakan. Det kommer ut stånkande ljud.
Någonting i mig gillar att jag lyckats chocka dem så
läte

”Visst är hon tjock!” säger jag.

Alvar och Tea kastar en ängslig blick på sina föräld-
rar. De har förstås lärt sig att man inte får säga så om
andra människor. Men just i det här fallet är det ju så
uppenbart.
