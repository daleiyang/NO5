Musik från topplistan sipprar ut. Jag knackar igen, högre. Musiken tystnar.



Teas irriterade röst: ”Gå!”



Men jag skulle bara .. .”



Gå, sa jag!”



Precis då kommer Petra upp för trappan. ”Så där får du inte prata till Billie”, ropar hon. 



Nu får du faktiskt öppna.”



Några sekunder senare glider dörren upp. Ett litet ansikte blir synligt i dunklet. 



Sekunden efter kommer det ut en hand som grabbar tag i min.



Bra”, säger Petra, och går.



Det luktar så mycket parfym i det rosa rummet att jag får andnöd. 



Jag sätter mig på Teas säng. Den är perfekt bäddad. 



Mange och Petra tycker att barnen måste städa sina egna rum och bädda sina egna sängar. 



Jag har hittills kastat på överkastet bara för att göra dem glada, 



varje gång känns det som om jag håller på med knäppgrejor.



Tea har dragit för gardinerna och tänt lavalampan och en miljon ljusslingor. 



En skarp spotlight på skrivbordet är riktad mot kontorsstolen. 



Bredvid lampan står en kamera. Tea har lockat håret och sminkat sig.



Hon har en rosaullig kofta på sig som matchar allt annat i det rosa rummet perfekt: gardiner, mattor, kuddar, kläder ...



Gillar du rosa?”



Hon tittar allvarligt på mig. ”Ja.”
