Men jag tycker inte att det är läskigt”, säger jag.



Vilket då?” säger Petra.



Att döda.”



Mange och Petra ser osäkert på varandra.



Det är inte läskigt med blod”, fortsätter jag.



Cecilia vaknar till liv. ”Det tycker du nog att det är, Billie. Om du tänker efter.”



Nej, jag har aldrig mardrömmar hur mycket de än mördar.”



Petra stirrar in i den kritvita väggen.



Har du sett många läskiga filmer?” frågar Tea.



Ja, fast jag tycker verkligen inte att de är läskiga.



Man vet ju att det inte är på riktigt.”



Tea vänder sig mot sin mamma. ”Hon är bara tolv och tittar på barnförbjudet!”



Petra gör en gest med handen som jag tror betyder att de ska låta det vara. 



Mange börjar prata om pingisklubben som han är tränare i. 



Han tävlade i pingis när han var ung och tycker fortfarande att det är världens roligaste.



Jag kommer inte att tvinga dig, men det vore ju jättekul om du ville följa med och träna nån dag.”



Du behöver inte”, säger Petra.



Mange tittar förvånat på henne.



Det känns ovant och lite högtidligt att sitta samlade runt ett bord. 



Jag har fullt upp med att försöka fatta hur det går till. 



Ingen börjar äta förrän en vuxen steken närmare min tallrik.
