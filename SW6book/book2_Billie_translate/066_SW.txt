Usch”



Jag suckar. ”Alla har en speciell sittplats vid bordet.



De har två datorfria dagar i veckan. 



Inte ens Mange och Petra får ta fram sina laptops. Det är så konstigt!”



Verkligen.”



Och hör! Man får inte dricka vatten ur ett glas här utan måste ta sin kåsa, som hänger på väggen!”



Mamma brister ut i skratt. Hon skrattar så högt att jag måste sänka ljudet på datorn. 



Då hör jag något bakom mig och vänder mig om. 



Petra står i dörröppningen. Hon stirrar på skärmen med mammas jättelika ansikte på.



En kåsa...? Herregud, jag dör ... Vilka tokstollar det finns!”



Jag försöker signalera till mamma att hon måste sluta. ”Det är inte roligt!”



Men hon märker inget, har fullt upp med att gapskratta. 



De stora brösten guppar upp och ner. ”Oj, oj, oj, Billie, oj, oj, oj.”



Petra stänger försiktigt. Mamma kommer närmare skärmen med ansiktet.



Stackars Billie. Vad ska vi göra åt detta?”



Du ska bli bättre så att jag får komma hem”, viskar jag med en klump i halsen. 



Cecilia sa ju att det var ”tillfälligt.”



Du ska också skärpa dig, glöm inte det. Kör inte ditt eget race. Försök passa in.”
