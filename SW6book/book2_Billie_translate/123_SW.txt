Hennes mun rör sig bara lite, ögonen är alldeles blanka. 



En tant i kören går fram till Petra och lägger armarna om henne. 



De står och kramas medan vi andra fortsätter sjunga ”Amazing Grace”. 



Det är underligt, men plötsligt känns det som om jag är mitt i en gemenskap fast jag är bland fullkomligt ffträmmande människor.



Petra skulle vara kvar en stund, så jag har sällskap från kören med Filippa. 



Hon är fortfarande sur. Det värsta jag vet är sura människor. Vi leder cyklarna.



Filippa har en som kostar femtusen, berättar hon. Det har blivit mörkt. 



Inte en människa eller bil syns till. Dimman ligger tät runt gatlyktorna. 



Det är något spöklikt över Bokarp på kvällen.



Tänker du fortsätta i kören?” frågar Filippa. 



I samma sekund förstår jag att hon vill att jag ska svara nej.



Självklart.”



Filippa gör en min. ”Men då kanske du inte måste sjunga så högt. 



Ursäkta att jag säger det, men du kan ju inte ens låtarna.”



Jag försöker.”



Jo, men det är ju inte så lätt för andra att sjunga rätt när man får fel melodi i örat.”



Vi fortsätter under tystnad. 



Jag undrar vad hon kommer att säga till de i klassen, hur pinsam jag var.



Säkert kommer hon att viska med Evin om att jag inte är normal. 



Men jag orkar inte ta tag i det. Inte nu.
