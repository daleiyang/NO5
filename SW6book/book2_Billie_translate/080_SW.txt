”Är hon så snygg som hon tror?” frågar Filippa.
”Tror inte det.”

Evin sätter ner fötterna på marken och slutar gunga.
Hennes mun breddas i ett leende. ”Billie kanske kan
låtsas vilja bli kompis med henne!”

Jag?

”Ja, du kan följa med henne hem och spionera!”

Jag fattar ingenting. ”Men ... varför skulle jag få
komma dit?”

”För att du också är ny. Och för att du är fosterbarn.
Hon kanske tycker synd om dig.”

Filippa och Mickis nickar.

”Jag vet inte.”

Jag är på väg att säga att vi borde lämna henne
ifred. Om Nadine inte vill umgås med oss är det ju
bara så, alla måste ju få vara som de vill.

”Du kan väl i alla fall försöka! Snälla!”

Evin betraktar mig med sina fina, bruna ögon. I
nästa sekund hoppar hon av gungan, räcker ut tung-
an och ställer sig på alla fyra. ”Snälla, Billie.” Hon
gläfser som en hund och ser bedjande på mig. Det
syns tydligt att Filippa inte tycker att det är ett dugg
kul att Evin anstränger sig så för att få min hjälp.
Jag kan inte låta bli att skratta, sjunker ner på huk och
klappar henne på huvudet och säger duktig hund. Om
jag inte är smidig kanske jag inte får följa med henne
hem mer. Då måste jag vara hemma i det ledsamma
