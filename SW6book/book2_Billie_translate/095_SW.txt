kommer fram till vattenfallet är det borta. Det har
varit för torrt den här sommaren. Vattnet har tagit
slut. Tea blir sur och säger att utflykten var menings-
lös. Petra tar med ryckiga rörelser upp matsäcken ur
ryggsäcken. ”Nu ska det bli macka och varm choklad!
Det är himla mysigt att äta i skogen i alla fall.”

Ingen säger något mer än jag. Jag säger att det
ska bli jättegott. Jag frågar mer om naturen och om
svamparna och hur vi ska tillaga dem. Jag sjunger på
”Billie Jean”. Långsamt slappnar musklerna i Petras
ansikte av och Mange reser sig och börjar dansa. Jag
spelar upp låten i mobilen och dansar med.

”Du är ju helt knäpp”, säger Tea till mig. ”Nä, inte
knäpp. Du är bara inte som andra.”

Hon börjar också dansa. Mange rycker upp Alvar
från marken. Alvar är stel, men försöker åtminstone
röra sig till musiken. Petra ler lyckligt mot mig. ”Du
måste börja i kören, Billie. Jag vet att du skulle älska
dets

Mange hoppar fram mellan oss. ”Men det är inte
säkert att hon vill.”

På vägen hem frågar Alvar om min skola i Stockholm,
och Tea vill att jag ska lyssna på låtar i hennes mobil.
Jag spanar på Petra och Mange som går tysta i var
sin värld, precis som förut. Men jag orkar inte muntra
upp mer.
