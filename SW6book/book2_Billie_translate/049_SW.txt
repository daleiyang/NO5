Jag är på väg att säga ”vem bryr sig” om det där
med Roya, men det känns inte som om det skulle bli
så poppis. Dessutom ska jag försöka passa in.

”Det är klart jag fattar vad ni menar”, säger jag.

”Att hon är lesbisk.”

Evin nickar ivrigt. De kommer nära med sina
ansikten igen, viskar mer om Roya och hennes tjej.
Jag slutar lyssna på vad de säger. Min blick glider ut
från cirkeln och stannar en bit bort där killarna spe-
lar fotboll. Vid en bänk står en ensam person och tit-
tar på när de andra spelar. Alvar.
