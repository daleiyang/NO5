Ögonen lyser när hon pratar. 



Hon kommer närmare och säger med låg röst att hon har använt upp alla sina sparpengar på smink. 



Hon kallar det för en investering. 



Med det menar hon att om hon bara får en massa views så kommer sminkföretagen börja kontakta henne och skicka gratis produkter.



Men vad händer sen?” frågar jag.



Vadå sen?”



När alla i hela Sverige kollar på dig?”



Hon öppnar munnen och stänger den igen. Klickar på en Miss Pinky-video. 



I filmen sitter Tea iklädd en rosa tajt tröja och sminkar sig med ett dött uttryck i ansiktet. 



Hon pratar med monoton röst om sminket och ger förslag på när man kan använda det: till vardags, 



i skolan eller på ett födelsedagskalas. 



Jag blir orolig för hur tjejerna i hennes klass ska reagera när de upptäcker Miss Pinky. 



Det är inte omöjligt att de kommer säga taskiga saker.



Jag har en idé”, säger jag. ”Du kan sminka dig olika varje gång. 



En gång som en rockbrud, nästa gång som ett monster ...”



Tea tittar på mig som om jag var korkad. ”Va?”



Hon frågar om hon får sminka mig. Det får hon.



Jag måste ställa upp som sminkdocka, det är det minsta jag kan göra.



Hon berättar entusiastiskt om vilka grejor hon använder. 
