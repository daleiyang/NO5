Om du gör nåt bra är det lätt att komma med”, säger han. ”Som till exempel?”



Nåt bra idrottsresultat.” Han blir allvarlig. 



Men Alvar och Tea har inte varit så inne på sport, så ... det är mest jag, med pingisen, som varit med. Och Petra förstås.”



Kyrkan ligger lite utanför samhället, nere vid sjön, och den ser ut som kyrkor brukar. 



Vi parkerar cyklarna och går på grusgången mot ingången. Inifrån hörs högtidlig orgelmusik. 



Vi kommer in och det är ännu kallare än hemma hos Perssons. 



Jag ser mig omkring och det är, som väntat, nästan bara gamlingar där. 



I taket syns bilder på änglar och dekorationer i guld.



Längst fram hänger Jesus med slokande huvud. Det är inte direkt någon uppmuntrande syn. 



Mange viskar till Tea att stoppa ner mobilen i jackfickan.



Framför varje plats ligger en liten bok med tunt papper som alla tar fram och bläddrar i. 



Jag gör som de gör och letar fram ett nummer på en viss sång.



Melodin går inte att förstå sig på. Den är extremt entonig. 



Jag blir bara tröttare, fast jag ganska nyss gått upp.



Precis när jag känner att jag är på väg att somna kommer Petra in i vit klänning. 



Hon stannar längst fram och börjar mässa med onaturlig röst. 



Jag sneglar på Mange. Hans ansikte är alldeles avslappnat. 
