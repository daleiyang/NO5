”Varför kan man inte bara tvinga alla som inte kan
samsas att flytta?”

”Hur skulle man göra det?” frågade Petra.

”Med vapen”, sa jag.

Petra såg strängt på mig. ”Vapen löser inga pro-
blem, Billie.”

2Närdet är klarne?

Petra hällde upp mer juice i mitt glas. ”Men om
man bara ser till att lyssna på varann så brukar saker
och ting lösa sig rätt så bra här i livet.”

De uppförde sig så fint. Ingen sträckte sig över bor-
det, alla hjälptes åt att plocka undan. Inte kan de vara
så artiga i vanliga fall? tänkte jag. Inte kan väl bar-
nen alltid resa sig upp som på kommando och gå och
borsta tänderna i precis lagom tid för att de ska hinna
till skolan?

Jag sneglar på Alvar. Han har jeans och en vanlig blå
jacka. Ryggsäcken sitter ordentligt fast på ryggen.
Han sätter ner fötterna så försiktigt på marken. Hela
han är liksom spänd. Vax verkar inte vara hans grej.
Håret ligger platt på huvudet som en hjälm. Luggen
hänger långt ner i ögonen, så han måste kasta huvudet
åt sidan hela tiden. Just det är lite gulligt. Jag menar
inte att han är gullig för det, kastandet gör bara att
jag kan stå ut bättre med att han är så lam, det är en så
kallad ”förmildrande omständighet”.
