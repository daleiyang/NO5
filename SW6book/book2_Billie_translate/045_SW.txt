De skruvar på sig och fnissar, men inte på ett sätt som känns elakt.



Så du känner inte Alvar?”



Jag träffade honom första gången igår”, säger jag,



men vi kommer nog lära känna varann snart eftersom vi bor i samma hus.” 



En vissling hörs. Alvar tittar ner i golvet. 



Hans nacke är så röd att den ser brännskadad ut.



Men det är ju inte för att umgås med Alvar som jag är här”, tillägger jag. 



För inte vill jag att de ska tro att jag bara vill vara med honom.



Du kan sitta bredvid mig för Filippa är sjuk”, säger den mörka tjejen. ”Jag heter Evin förresten.”



Jag nickar. Ögonblicket efter kommer fröken. 



Hon är piercad i näsan och knallrött hår.



Är det du som är Billie?”



Jag nickar. Fröken sträcker fram handen.



Jag heter Roya.”



Roya liknar inte alls den bild jag gjort mig av läraren i Bokarp. 



Men jag blir ju inte direkt besviken.



Nu låser hon upp dörren och jag följer efter Evin in i klassrummet. Två killar knuffas lite. 



Den busige som kände först på mitt hår säger håll käften till den andre.



Så pratar vi inte här, Douglas.”



När jag har satt mig smygkikar jag på klassen. De flesta ser snälla ut, som tur är. 



Man kunde ju inte veta om Bokarp var ett ställe där folk bara längtade efter att mobba en som kommer ny. 
