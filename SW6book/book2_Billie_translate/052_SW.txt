Petra frågar flera gånger hur det var i skolan. Jag
svarar flera gånger att alla var jättesnälla. Mitt i en
mening vänder hon sig mot Alvar och ser strängt på
honom.

”Inte så mycket smör!”

Alvar skrapar lydigt av hälften.

”Jag älskar smör!” säger jag. ”När jag var mindre åt
jag smör med sked.”

Alvar tittar oroligt på mig under luggen. Kanske
är han nervös för vad Petra ska tycka. Men hon säger
inget. Jag lägger två scones på min tallrik.

”Eni taget!”

Efter sconesen säger hon att vi ska gå på promenad.
Alvar smiter ut innan hon har hunnit fråga om han
vill följa med. Genom fönstret ser jag hur han skyndar
över gräset i sina plasttofflor och kliver in i en liten
röd stuga som ligger en bit från huset intill ett gigan-
tiskt äppelträd.

”Vad ska han göra?”

Petra verkar inte förstå frågan.

”Vad ska Alvar göra i stugan?” frågar jag igen.

”Jaha ...”, hon rycker tankspritt på axlarna, ”Alvar
tycker om att vara ensam och pyssla för sig själv.”

Jag får en häftig lust att springa in och störa.

Petra och jag promenerar genom området med lika-
dana hus. Hon ser frusen ut, går stelt med axlarna
