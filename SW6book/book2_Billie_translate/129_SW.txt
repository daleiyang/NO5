Det värsta som finns måste vara att röra på sig”, säger mamma som inte har något val.



Detta berättar jag för Mange medan vi springer, som en rolig historia. 



Men Mange skrattar inte. Han ställer oroliga frågor om hennes hälsa. 



Jag säger att hon har en läkare som hon går till hela tiden, men inget om alla piller hon äter.



Jag vill fråga om Casper, men jag vågar inte. Vi pratar om roliga filmer istället. 



Vi tycker att samma skådespelare är kul. 



Jag säger repliker på engelska som han ska gissa vilka filmer de kommer ifrån. 



Han säger att jag låter som en riktig amerikan.



That sounds great!” svarar jag.



Jag berättar att jag gillar skräckfilm och han glömmer för en sekund att jag är ett barn och inte ska veta allt om läskigheter. 



Mange har en hemlig samling med filmer i källaren som barnen inte vet att den existerar, avslöjar han, filmer som Petra hatar. 



Det visar sig att jag har sett flera av dem.



De kanske inte är så nyttiga”, säger Mange, ”men jag kan inte låta bli att gilla dem ändå.”



Jag lovar att hålla tyst. Mange ser på mig med respekt. 



För att skoja gömmer jag mig bakom ett träd i skogen och hoppar fram alldeles framför honom.



Mange blir livrädd, skriker och tar ett skutt rakt in i en myrstack. 



Jag hjälper honom att borsta bort myrorna. 
