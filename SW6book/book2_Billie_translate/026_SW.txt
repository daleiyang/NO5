sagt ”varsågoda”, man måste ta sallad, 



det är bättre att ta två gånger än att ta för mycket första gången,



man glufsar inte i sig ... Det där med glufsandet fattar jag utifrån hur de tittar.



Jag har aldrig förstått poängen med att alla måste göra allting samtidigt. 



Hur ska man ens kunna koncentrera sig på att äta när man måste prata under tiden? 



Hemma äter vi när vi vill. 



Mamma och jag är hungriga på olika tider och är sugna på olika saker.



Hon hatar thaimat till exempel, och jag lever på det.



Ta mer”, säger Mange och skjuter fatet med älgsteken närmare min tallrik.



Jag gör som han säger. Älgen smakar annorlunda men gott, i alla fall med såsen.



Petra börjar prata om hur mysigt det är att gå i skogen och plocka svamp. 



Om man är ensam kan man lyssna på musik i lurar. 



Hon berättar att hon älskar kvinnor som sjunger om känslor och avslöjar att hon skriver texter till musik ibland, 



men att hon inte är så bra på det.



Jag är bra på det”, säger jag. ”Jag har skrivit en massa låtar. 



Fast jag kommer aldrig ihåg dem efteråt.”



Å, vad roligt!” säger Petra och vänder sig till Tea.



Då kanske Billie kan vara med i kören.”



Vadå?” säger jag.



Petra blir ivrig. ”Vi har en gospelkör. I kyrkan.”



Är du med?” frågar jag.
