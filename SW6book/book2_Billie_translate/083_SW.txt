”Jag säger så för att när jag bad er skriva om vad
demokrati är så hade du en massa roliga tankar i din
text. Då tänkte jag att du är en mycket påhittigare
person än vad man märker i klassrummet.”

En sekund får jag lust att berätta saker för henne,
om Petra där hemma som man aldrig vet var man
har, och om Mange som måste skämta fast han inte
är rolig. Om att de är så oroliga för Tea och Alvar fast
de inte vill veta på riktigt vilka de är. Jag får lust att
berätta att jag har bestämt mig för att vara normal
och att jag hela tiden anstränger mig för att inte säga
något som alla tycker är för konstigt.

Utanför fönstret har skojbråket förvandlats till
slagsmål. Douglas och Salim sparkar på varandra och
ser galna ut i ansiktet. Jag pekar ut genom fönstret.
Roya tittar dit och spärrar upp ögonen. Hon skjuter
upp från stolen och rusar ut ur klassrummet.

På vägen hem struntar jag i att jag är i Bokarp och
börjar prata för mig själv. Jag har sagt saker högt så
länge jag kan minnas. Det är som om jag förstår mina
tankar bättre när de sägs rakt ut. Mina gamla klass-
kompisar skojar alltid om det. ”Vad sa du, Billie?” frå-
gar de. ”Vi hör inte!” Nu pratar jag för att få ordning
i huvudet, för att få tag på den som jag är. Vid försam-
lingshemmet får jag syn på en figur på andra sidan
gatan. Figuren som är en tant har stor, pösig jacka
och prickiga strumpbyxor och går med lätt framåtlu-
