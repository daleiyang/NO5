Mina klasskompisar tyckte att jag var märklig som inte ville höra ihop med någon, 



som ville hitta på olika saker, med olika människor. 



Ibland ville jag vara med killarna, 



inte för att jag älskade fotboll utan för att jag gillade vissa och ville visa folk att jag var en fri människa.



Till slut gick det bra. Jag fick vänner, många olika.



Men det kanske är en omöjlighet i Bokarp.



Alvar och jag går hemåt. Vi har börjat prata mer på sistone. 



När han kommer igång händer saker i hans ansikte. 



Han blir en annan person, en person med personlighet. 



Jag vill fråga mer om Casper, men Alvar berättar om något han läst på nätet om ormar. 



Han har blivit så hooked på ormar att armén i lillstugan utökats med en massa mordiska kräldjur med magiska krafter. 



Den ena kan spotta giftig syra och den andra kan skicka laserpilar med ögonen som dödar på en halv sekund.



Du som inte ens får se barnförbjudet, hur har du kommit på allting?”



Jag har visst sett barnförbjudet.” Han sväljer och kastar en blick bakom sig. 



Jag har laddat ner en massa filmer i datorn.”



Va?"



Säg ingenting!”



Jag kommer att tänka på Mange och hans hemliga skräcksamling. ”Jag lovar.”
