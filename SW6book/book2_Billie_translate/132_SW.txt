Är det säkert det?”



Japp.”



Hon ser bekymrat på mig. ”Jag vill bara att du ska veta att du alltid kan prata med mig.”



Bara för att jag är fosterbarn är det ju inte säkert att jag går omkring och mår dåligt hela tiden.”



Roya nickar. ”Sant.”



Vissa kanske behöver hjälp som man inte tror gör det. Och tvärtom.”



Jag kan tänka mig att du är en person som ser sånt”, säger Roya med ett leende, ”vilka som behöver hjälp.”



Kanske.”



Det är en bra egenskap, Billie. Kanske den bästa av alla.”



Utan att tänka mig för reser jag mig och ramlar in i hennes famn.



När jag kommer ut på skolgården ser jag Alvar sitta och vänta på bänken en bit bort. 



I nästa sekund reser sig Evin från marken intill husväggen. 



Hon ser också ut att ha väntat. Jag blir förvånad, men ändå inte.



Dagen efter kören märkte jag att alla tittade på mig.



De viskade med varandra när jag närmade mig, och de ropade inte lika glatt som vanligt att jag måste komma. 



Senare hörde jag hur någon sa ”kören” när jag gick förbi. 



Jag fattade direkt att Filippa hade skvallrat om att jag sjungit för högt. 
