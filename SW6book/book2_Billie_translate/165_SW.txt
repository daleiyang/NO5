Inte visste jag att det kunde göra så ont. 



Det onda måste ha legat långt inne, tänker jag, med näsan i Petras armhåla.



Många timmar senare knackar det på dörren till mitt rum. 



Mamma och jag har skypat, men vi fick avbryta för att hon mådde dåligt. 



Hon kände inte sina händer alls, sa hon. Jag såg hur det stod till. 



Jag såg att jag inte ville vara hos henne. Det gjorde ännu ondare.



Petra och Mange har pratat allvar med Alvar nere i köket, men jag har inte försökt tjuvlyssna. 



Nu vill de komma in och sitta på min säng. Jag säger att det är okej. 



Petra tar min hand och håller den, som om den vore ömtålig.



Jag är så glad att vi får behålla dig.”



Mange tar min andra hand. ”Jag är också glad.”



Det finns ingen som är stark hela tiden”, säger Petra. "Inte ens du.”



Jag undrar varför jag alltid trott att det är vissa som är starka och andra svaga. 



Och att det är de starkas ansvar att hjälpa de svaga.



Varför är inte Alvar och Douglas vänner?”



Både Petra och Mange sänker blicken. 



Jag förväntar mig att åtminstone Petra ska resa sig och gå. 



Men hon stannar. Helt säkert är det hur svårt som helst.



Det handlar egentligen om mig och min bror. 



En gång i tiden var vi nära, men så hände saker mellan oss, jobbiga saker. 



Och när Casper dog ...”
