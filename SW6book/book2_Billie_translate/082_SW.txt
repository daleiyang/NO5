Roya frågar hur det känns i klassen nu när det har
gått ett par veckor. Jag säger att det känns bra, att alla
är snälla och att jag trivs.

”Kan du vara dig själv här?” frågar Roya.
RJad
”Så du vågar säga vad du tycker och tänker?”

Jag förstår inte vad det är hon stör sig på. Ingen
pratar så mycket. I Bokarp gäller det att vara lagom
pratsam, lagom duktig, inte för smart men samtidigt
inte korkad för då kan man bli kallad för idiot. För
det mesta går det perfekt. Vad är det för fel med att
försöka passa in?

”Jag fattar att det är tufft att komma hit och bo med
en okänd familj och börja i en ny skola”, säger Roya.
”Det är inte så farligt”, mumlar jag.

Roya iakttar mig fundersamt. Hon är en snäll och
rolig lärare, som får alla andra jag haft att verka tröt-
ta. Samtidigt önskar jag precis nu att hon var som de.
Den där blicken är jobbig.

”Jag vill bara att du ska våga vara dig själv”, säger
hon.

Hennes näsring blänker till när solen träffar silv-
ret. Utanför fönstret fortsätter Douglas att jaga Salim.
Han hugger tag i hans jacka och brottar ner honom
på marken. Salim sprattlar hej vilt med benen. En bit
bort har Alvar vänt sig om och tittar med mörk blick
på dem. Så vänder han sig om och fortsätter gå.
