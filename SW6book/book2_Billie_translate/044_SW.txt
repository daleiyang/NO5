Kanske har han oroat sig för den här dagen i flera veckor, 



fått andnöd av bara tanken på att vi ska gå hit tillsammans, drömt värsta mardrömmarna. 



Ja, säkert har ingenting värre hänt honom i livet än just precis det här.



Den mörka lyfter på ögonbrynen. ”Varför bor hon hos dig för?”



Alvar öppnar munnen, men det kommer inget ljud.



Han bara står där medan alla tittar på. 



I hans ögon syns det tydligt hur mycket panik han har. 



Då fattar jag att han inte vet hur mycket han får säga om mig.



Det är för min skull han håller tyst.



Jag är fosterbarn hos Alvar och hans familj. Men bara tillfälligt.”



Ögonen runt oss blir dubbelt så stora. 



Det står kanske femton, tjugo personer där och det syns lång väg att de vill höra mer.



Fosterbarn?” säger en tjej.



Det är när man inte kan bo kvar hos sina föräldrar och måste flytta nån annanstans. 



Min morsa kan inte ta hand om mig så bra, tycker socialen.”



Vad är det med henne?”



Hon har en sjukdom som heter MS som gör att hon sitter i rullstol.”



Jag utelämnar att hon är smällfet, trött, ledsen, inte kan passa tider, laga mat eller hålla reda på en enda sak.



Jag märker att folk inte vet vart de ska ta vägen. 
