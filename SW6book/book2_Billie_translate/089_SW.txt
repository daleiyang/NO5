Petra vänligt. ”Se om vi hittar lite svamp. Fika vid ett
vattenfall.”

”Kul!”

Alvar ser ut som ett frågetecken. Han undrar nog
om jag låtsas. Men det gör jag inte. Jag är vidöppen
för allt som innebär att inte vara i huset och följa oli-
ka regler.

”Vi har så vacker natur här”, säger Petra. ”Det blir
roligt att visa Billie skogen. Eller hur, Alvar?”

”Mm.”

”Hoppas att det inte blir regn”, säger hon som till
sig själv, och börjar packa ner matsäcken i en rygg-
säck.

”Inte regnar det väli Bokarp?” frågar jag.

”Jo, ibland gör det det. Måste jag erkänna.”

”Jag bara skämtade.”

Jaha?

Tea kommer ner för trappan följd av Mange. Hon
har ett par rosa tajts på sig.

”Men de där kan du ju inte ha i skogen, Tea.”

”Jag har sagt det till henne”, mumlar Mange.

Petra går närmare sitt rosaklädda barn. ”Men ...
har du sminkat dig? Men Tea! Det får du bara göra
hemma.”

Tea sätter sig på sin plats och hugger argt tag i yog-
hurtpaketet. Petra och Mange tittar på varandra. Jag
väntar med spänning på vad som ska hända. Tea äter
