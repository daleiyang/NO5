2” AV

”Vad gör man i Stockholm?” Det syns att hon
anstränger sig för att inte se för intresserad ut.

”Säkert ungefär samma som här.”

”När mamma var där trampade en gubbe henne på
tårna utan att säga förlåt”, säger en annan tjej.

”Det finns alla slags människor i Stockholm”, säger
jag.

”Roya kommer från nånstans utanför Stockholm.”
Evin får något lurigt i blicken. ”Vill du veta en grej?”

”Vadå?”

Hon kryper närmare. De andra följer efter. Jag får
deras andedräkter i ansiktet.

”Roya bor med en tjej”, viskar Evin. ”I ett hus på
landet. Hon och Vendela som har lilla affären.”

Och

Evin och alla de andra backar. ”Fattar du inte?”

””Fattar? vad?”

De börjar fnissa och göra miner. Det är klart att jag
förstår att de tycker att det är konstigt att en tjej är
kär i en tjej. Jag vägrar bara gå med på att det är något
att viska om. En i min klass hemma har två mammor
och två pappor. Och jag brukar prata med en kille på
min gård som är bög. Han har berättat för mig om
ställen han går på där alla är homosexuella. När det
kommer in en som är hetero är det den personen som
känner sig konstig.
