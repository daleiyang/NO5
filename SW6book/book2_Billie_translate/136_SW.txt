Douglas och Salims ylande hörs fortfarande från grusplätten. 



Alvar slår av på takten och tar ett djupt andetag.



Petra ... mamma, hon skulle hälsa på några hon träffat i kyrkan. 



Uppe på Solkullen. Hon tog med sig Casper också. 



Han vägrade sitta i vagnen och skulle gå själv, men ville inte hålla handen. 



Och sen, utanför kiosken, när hon hejade på några hon känner, sprang Casper iväg, ut i gatan, och så ...”



Alvar darrar på underläppen. Hans ansikte är knallrött.



Det kom en bil?” frågar jag.



Alvar nickar. Han andas så häftigt att jag måste lägga en hand på honom. 



Det dröjer innan han lugnar sig. 



Jag minns i samma sekund vad Roya sa, att jag märker vilka som behöver hjälp.
