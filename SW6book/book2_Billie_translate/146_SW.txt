Jag borde anpassa mig till er kultur?”



Petra kastar en hjälpsökande blick på Mange. 



Men han fortsätter med sin sallad utan att titta upp.



Man kan inte ha olika regler för olika personer i ett hem, Billie.”



Det är klart man kan. Om människorna är olika, med olika bakgrund och olika åsikter.”



Alvar dukar med allt snabbare rörelser. 



Det syns på honom att han tycker att det är obehagligt att vi har en konflikt, 



att han helst skulle vilja springa ut i lillstugan och bygga ut sin armé.



Jag ställer lugnt ner ett glas på den blanka bordsskivan och riktar mig mot Petra. 



Så här är det. Jag gillar inte regler. Jag gillar inte ordning. 



Jag gillar inte att alla måste göra samma saker.”



Mange slutar med salladen och tittar förskräckt på mig. 



Petra ser ut att kunna svimma när som helst.



Nä, men ...” Där blir det stopp. Hon vill inte köra över mig. 



Hon vill att jag ska få göra min röst hörd. 



Samtidigt: alla kan inte göra som de vill.



Förresten är jag inte hungrig. Jag kanske blir hungrig om två timmar, inte nu.”



Jag går upp på mitt rum och slänger mig på sängen. 



Alldeles för snart knackar det på dörren. 



Det är Mange som säger att det är mat. Jag svarar att jag som sagt inte är hungrig. 



Han föreslår att jag kommer ner och sätter mig i alla fall. För att hålla de andra sällskap.
