EVIN SKRATTAR HÖGRE än alla andra i Bokarp och gör de sjukaste minerna. 



Det räcker för att jag ska vilja vara med henne. 



Hon säger dessutom att hon aldrig har träffat en roligare människa än jag. 



Hon säger att det var världens tråkigaste i Bokarp innan hon träffade mig, fast det visste hon inte då. 



Evins mamma säger att Evin mår bra av att träffa folk från någon annanstans, berättar Evin för mig, och att världen är för trång i Bokarp.



Jag får komma hem till dem igen och äta middag.Jag träffar pappan och lillebrorsan. 



Evin tar min hand och säger att vi ska vara best-friends-forever. 



Hennes ögon säger att hon räknar med mig. 



Den där känslan smyger sig på, känslan från förr. 



Den som säger att ingen får räkna med mig och att det blir jobbigt om folk förväntar sig saker. 



Känslan säger att om jag inte gör som Evin vill kan det bli katastrof.
