”Tjock och tjock . : .”, säger Mange.

”Kom igen!” säger jag. ”Hon vet det. Jag vet det.”

”Lite kanske”, prövar Tea.

”Inte lite, mycket tjock”, säger jag. ”Hon har en sjuk-
dom som gör att hon inte kan röra sig, och är så dep-
pig för det att hon käkar en massa för att trösta sig.
Hon kan typ dö om hon inte skärper sig.”

Jag vet inte varför jag pratar så högt om detta sorg-
liga. Kanske för att jag inte orkar med deras försiktiga
stil. Och om man säger som det är lite oftare slipper
folk gå omkring och undra.

Petra ser på mig med fasa. Jag som trodde att social-
en berättat för dem, men så var det tydligen inte. Hon
lägger handen på mitt ben. ”Lilla Billie.”

”Det är ingen fara”, säger jag. ”Jag kan inte vara led-
sen för hennes skull jämt. Då klarar jag inte av mitt
eget liv. Och det är väl bättre att det går dåligt för en
av oss än att det blir skit för båda två.”

Det blir knäpptyst. Jag tar en näve chips. Krasan-
det när jag tuggar är det enda som hörs.

”Kan hon dö?” Alvars röst är så tyst att man knappt
hör vad han säger.

”Inte om hon skärper sig.”

”Men varför gör hon inte det då?” Tea ser allvarligt
oroad ut.

”Jag vet inte. Det verkar som om vissa inte kan göra
rätt fast de vet hur man ska göra.” Jag flyttar mig när-
