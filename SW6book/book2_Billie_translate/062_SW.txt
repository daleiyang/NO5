Sedan kommer Tea in i köket med munnen som ett streck. 



Mange och Petra fortsätter att tjata om vad hon har gjort och var hon har varit. 



Till slut kommer det fram att hon har varit hemma hos Fatima på Solkullen. 



Petra och Mange tittar upprört på varandra.



Jag försöker intala mig att familjen Persson är normal. 



I normala familjer är man säkert så här orolig. 



I normala familjer är det viktigt med regler. 



Man går inte hem till en kompis om man inte har frågat sina föräldrar, och man kommer inte för sent till middagen. 



Samtidigt, känslan i kroppen är att det är något fel. 



Varför är Petra så rädd för folk som bor på Solkullen? Hon som är så snäll mot alla hon möter. 



Det vore hemskt om inte det där goda är på riktigt, om hon egentligen är falsk och hon bara spelar det fina.



Efter att ha ätit går Tea till sitt rum. 



Alvar frågar om han får gå från bordet och går han med. 



Jag följer efter honom upp för trappan. 



Inte för att det gör något, men hans jeans är inte direkt snygga.



Dina föräldrar behöver terapi”, säger jag utanför hans rum.



Han vänder sig om. ”Terapi?”



Ja, det är när man pratar om sina känslor med ett proffs.”



Alvar ser helt nollställd ut.
