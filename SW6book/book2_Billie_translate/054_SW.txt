hinner före så att hon ska slippa försvara sig. ”Det är
jättebra att Gud finns för de som vill ha honom. Även
om det inte är så många.”

Petra ler snabbt och säger att nu kommer vi snart
till deras fina torg i centrum. Jag knatar lydigt på
bredvid henne. De få vi möter hejar på Petra och kas-
tar en frågande blick på mig. Jag undrar vad de tän-
ker. Att jag är en släkting kanske. Eller någon stacka-
re som Petra tar hand om? Så är det ju faktiskt.

Det är nästan tomt på gatorna, som i en förort på
en söndag eller på sommarens varmaste dag i stan.
Det luktar helt annorlunda jämfört med hemma. Det
luktar ingenting. Folk som bor här tycker säkert att
det är äckligt med avgaser, men för mig är det nästan
tvärtom. Avgaser har varit en del av mitt liv sedan jag
föddes och därför känns det som om någonting fattas.

Solen har gått i moln. Jag är så uttråkad att jag kan
dö. Vägen vi går på är en bakgata. När jag tänker när-
mare på saken känns det som om hela stan består av
bakgator. Petra pekar ut idrottshallen där man både
tränar pingis och har tävlingar. Snart ska de hålla en
extra stor tävling här. Då kommer folk resande från
hela regionen. Petra säger att det är ”årets grej”, att
alla i samhället engagerar sig.

HET an det.

Jag ser mig förvånat omkring. Det här är alltså ”tor-
get”. I mitten står en staty i metall av en flicka med en
