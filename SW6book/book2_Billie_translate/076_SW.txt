Ingenting.”



Men du går ju dit nästan varje dag?”



Han ser ut att få klåda överallt. ”Jag tycker om att vara ifred bara.”



Jag med



Han tittar dumt på mig. ”Tycker du om att vara ifred?”



Ja, men jag har bestämt mig för att försöka få kompisar.”



Alvar tittar ner i marken. Jag ångrar mig hysteriskt.



Alvar kanske också har försökt att få kompisar, men det har inte lyckats. 



Nu är det i vilket fall för sent att ta tillbaka.



Samma eftermiddag, när jag sitter och gör läxorna, hör jag ytterdörren slå igen. 



Jag skyndar till fönstret och ser honom gå mot stugan. Efter en stund smyger jag efter. 



Jag tassar över det gulnande gräset och kryper tätt intill väggen vid fönstret. 



Ett snabbt andetag, sedan ut med huvudet och kika in. Först tänker jag att det är någon annan. 



Han ser så annorlunda ut från annars, med en massa liv i blicken. 



Händerna rör sig där nere, men det går inte att fatta vad han gör.



Vid middagen tjatar Mange på honom om att han ska komma till träningen. 



Alvar skyller på att han fortfarande har ont i axeln. 



Petra reser sig och hämtar disktrasan. Hon torkar upp lite sås som Tea spillt bredvid sin tallrik. 



Tea lyfter på sitt glas så att Petra kan komma åt. 



Jag får lust att skrika något, men det kommer ut en sång istället, ”Scream” med Michael Jackson. 



Allas blickar vänds mot mig. Jag fortsätter att sjunga. 



Petra höjer rösten, och jag hör att hon säger att vi inte sjunger vid matbordet, ändå går det inte att sluta.

