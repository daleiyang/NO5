Jag skulle väl ha hållit med förstås, gnällt om att Evin alltid ska bestämma, 



tills jag blivit mer kompis med Filippa än med Evin. Evin skulle hamna utanför.



Kanske skulle jag kunna bli den nya Evin då. Skulle jag ha tagit chansen?



Folk i alla åldrar har samlats i församlingshemmet. Jag blir genast på topphumör. 



Inte visste jag att det fanns folk i Bokarp som jag aldrig sett förut.



Jag berättar för en tonårstjej att jag är ny i samhället.



Hon verkar tycka om mig, pillar på mitt hår lagom mycket och säger att hon har längtat till Stockholm i hela sitt liv. 



Nu är det bara ett par år kvar innan hon går ut gymnasiet och kan flytta, berättar hon. 



Jag sneglar på Filippa. Hon står i ett hörn och utstrålar surhet. 



Säkert borde jag markera för alla att jag är här med henne.



Innan vi börjar sjunga räcker jag upp handen och frågar vad en gospel är. Filippa himlar med ögonen.



Petra berättar att det är ett slags kyrkomusik som påminner lite om bluesen och kommer från USA.



Inte för att jag vet vad blues är, men att den är roligare än psalmerna låter ju bra. 



Och när vi börjar sjunga märker jag direkt hur musiken får det att bubbla i kroppen, 



precis som när jag lyssnar på Michael Jackson. 



Jag glömmer med ens att jag är i Bokarp och klämmer i för allt vad jag är värd.


