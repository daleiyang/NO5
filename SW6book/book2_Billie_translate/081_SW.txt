Dessutom är jag också nyfiken på Nadine. Alla människor med hemligheter intresserar mig.
”Men vad ska Ayo säga?” frågar jag.

”Vi ber Ayo vara med oss”, svarar Evin och reser sig snabbt. 
”Då kommer hon att glömma bort Nadine på en sekund.”

”Nästa vecka kanske”, säger jag.

”Lovar du?” säger Evin och ser ut som om hon ska kasta sig om halsen på mig.

”Jag lovar.”

Sedan gör hon det. 
Och när jag står där och blir kramad undrar jag igen varför jag alltid har fått panik när kompisar kommer för nära, 
varför det har varit så viktigt att kunna springa iväg och aldrig bli räknad med.

 Efter sista lektionen ber Roya mig stanna kvar en
liten stund. Jag sätter mig på hennes bord. Solen ski-
ner in genom de smutsgrå rutorna. Någon har skri-
vit något oläsbart i dammet. Genom fönstret ser jag
Evin och tre till gå iväg över skolgården, de har kopp-
lat armkrok. Douglas jagar Salim med en pinne fly-
gande över huvudet. Men så avbryter han sig och sän-
ker pinnen. Det är Alvar som kommer ut, efter alla
andra. Douglas säger något till honom. Alvar lyfter
på hakan och tittar fientligt, sedan springer han iväg.
