måste ta dina mediciner till exempel.”
Mamma plirar surt mot mig. ”Det vet jag väl.”
”Jag kommer aldrig att få komma hem igen om du
inte skärper dig. Har du inte fattat det?”

Mamma tittar ner i täcket. Jag vet ju hur hon blir
när man ställer krav på henne, liksom emot allting.
Efter några sekunder tittar hon upp.

”Jag ska försöka, Billie. Det är klart jag ska.”

Jag kan inte sova förstås. Fast jag har ändrat om i
rummet känns det inte som mitt. Jag smyger upp och
går på toaletten. Jag tittar på Teas och Alvars tand-
borstar och luktar på tvålen som är formad som en
snäcka. Den är så vacker att man inte vill tvätta sig
med den. Allting här inne går i ljusgult, både kaklet
och handdukarna. Det ligger handdukar i samma färg
på hyllan, snyggt hopvikta. Inte ett dammkorn syns,
ingen smuts i handfatet eller skvätt från tandkräm
på spegeln. Jag sätter mig på den iskalla toalettsitsen.
Mina fötter ser ensamma ut på de vita kakelplattorna.
Hemma hos Olga i klassen är det varmt på golvet i
badrummet. Jag älskar det.

Tillbaka i rummet går jag fram till fönstret. Först
uppfattar jag bara träd och gräs, lillstugan och en
skymt av grannens tak. Sedan upptäcker jag något
annat. Petra som står i ett hörn av trädgården och
vattnar ett litet spensligt träd. Hon har mjukisbyxor
