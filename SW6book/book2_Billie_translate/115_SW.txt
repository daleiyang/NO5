med tjänare och med en sträng mamma som påminner om Snövits elaka styvmor. 



Jag har tagit en paus från tankarna på familjen Persson för tillfället, slutat nosa efter stämningar i det bruna huset. 



Jag sätter mig på rätt plats vid matbordet, 



äter min mäsli Jag dricker vatten ur min kåsa och borstar tänderna kvart i nio. 



Jag gör som man ska och hoppas på ett mirakel: att alltihop ska kännas fullkomligt naturligt. 



Men på kvällen från fönstret i mitt rum får jag syn på Petra som vattnar det lilla trädet 



och då kan jag inte låta bli att undra vad det är frågan om i alla fall.



Tea väntade på Nadine utanför skolgården dagen efter att vi pratat. 



Hon följde efter henne till busshållplatsen och hoppade på samma buss som hon. 



Nadine klev av på landsvägen några kilometer från Bokarp och gick tio minuter på en grusväg rakt in i skogen.



Tea gjorde samma sak, och fotograferade skylten med vägnamnet på. 



När jag fått bildbeviset länkade jag till Miss Pinkys sminkvideor på alla ställen jag kunde.



Folk hemma fick väl tro att jag blivit knäpp.



Jag bad till och med mamma kolla på Teas videor.



Hon blev orolig - för mig. ”Du får inte bli sån, Billie. Lova mig det.” 



Andra dagar är hon rädd för att jag ska bli en Svensson. 



Bara du inte kommer hem och har blivit tråkig.” 



Jag har inte vågat säga att jag självmant lägger på överkastet varje morgon.
