Det var ju bara på skoj”, försöker jag, ”förlåt.” Men han kommer aldrig riktigt tillbaka till sitt sköna humör.



Vi vänder hemåt.



Om ni har problem kan ni ju alltid prata med mig”, säger jag.



Manges steg blir långsammare. ”Vad tänker du på nu?"



Ingenting särskilt.”



Okej, för ... det är ju du som ska berätta hur du känner för oss. Om du är orolig för din mamma till exempel.”



Men ni kan berätta för mig också”, säger jag. ”Jag finns här.”



Men så funkar det inte, Billie.”



Hur?”



Att vuxna ska berätta för barn om sina problem.”



Varför inte?” frågar jag. ”Varför ska jag berätta för er och inte tvärtom?”



Han kliar sig förvirrat i huvudet. ”För att ... barn kanske inte är mogna att förstå allting.”



Är ni mogna?”



Det tror jag väl.” Men det syns i hans ögon att han inte är helt säker.
