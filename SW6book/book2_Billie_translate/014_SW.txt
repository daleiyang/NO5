”Hej Billie! Det är jag som är Petra.”



Det syns att hon blir osäker på om hon ska krama mig eller inte. 



Jag vill göra det lättare för henne och dyker in i hennes famn. 



Hennes kropp är smal och lite knotig, men hon luktar gott. 



I kramen hör jag ett ljud komma ur hennes strupe, och inser att jag kanske kramar för hårt. 



Jag släpper och kramar pappan också, fast lösare. 



Han säger att han heter Mange.



”Vi brukar aldrig komma för sent”, säger han.



”Nej”, säger Petra, ”men ibland händer saker i livet som man inte är beredd på.”



Hon är så allvarlig att det blir roligt.



”Det gör inget”, säger jag.



Petra ler vackert. ”Vi skulle åka förbi idrottshallen och hämta lite saker, 



men Magnus fastnade med en förälder, så... ja..."



Hon tittar snabbt på Mange. Han ser inte ut att ha hört. 



Att Mange är idrottslärare köper jag, men Petra ser inte alls ut som en präst. 



Visserligen har jag inte träffat någon präst förut. 



Ingen jag känner har träffat en präst. 



Vad gör de på dagarna, när det inte är bröllop och skolavslutningar?



”Har du inget kors?”



Petra tittar på mig med vidöppna ögon, perplex.



”Kors?”



”Ja, jag trodde att präster hade kors runt halsen.
