Jag har inte varit så sugen på att gå dit tidigare, eftersom där är mörkt och luktar kiss. 



Det är i alla fall vad Alvar har sagt.



Och att han har sett en råtta där en gång.



Jag kliver försiktigt in i mörkret. 



Det luktar som Alvar sa och är så kallt att jag måste dra upp dragkedjan i halsen. 



Jag pratar högt för mig själv, om vardagliga saker. Jag sjunger glada sånger. 



Min röst flyter ihop och blir till en gröt i den ekande tunneln. 



På de svaga, ljusgula lamporna har folk skrivit äckliga saker med svart spritpenna.



Jag stannar i mitten. En iskall droppe landar i nacken, letar sig ner längs ryggraden. 



Efter något som känns som en evighet hörs steg. Tänk om det inte är Nadine. 



Tänk om det är en mördare eller våldtäktsman, eller någon i samhället som retar sig på mitt hår.



Nej, det är bara fantasier.



En iskall hand mot min. ”Jag orkar inte mer. 



Jag har ingen att prata med. Ingen annan som kan fatta.”



Vi som bara sagt några ord till varandra på en lunch. ”Fatta vadå?”



Hon kastar en blick bakom sig. Sekunden efter kommer ett jämrande ljud ur henne. 



Ljudet växer i den ekande tunneln. Det skrämmer mig. 



Ändå tar jag hennes hand och stryker henne över armen.



Jag orkar inte mer”, säger hon igen.



Vad är det du inte orkar?”



Kan du hålla tyst?”
