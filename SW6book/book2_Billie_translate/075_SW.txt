 Där, bland träden, sjunger jag
allt jag kan, låtar som jag och mamma älskar, jag näs-
tan skriker tills det jobbiga släpper. Och när jag kom-
mer in igen är huvudet inte lika fullt längre. Jag ska
spela pingis. Jag ska gå hem till mina nya kompisar.
Jag ska äta mäösli.

Allt hade varit enklare om stämningen i huset hade
varit mer avslappnad. Ibland tänker jag att de fyra i
familjen inte lever tillsammans utan i var sin värld.
Tea är mest inne på rummet med låst dörr, och när
hon kommer ut har hon ett nytt rosa klädesplagg på
sig. Alvar har sitt liv ute i lillstugan. Mange pratar
med konstgjord röst om saker som ingen annan är
intresserad av, och Petra går omkring okontaktbar
och gnider bort fläckar från de vita väggarna, tills
hon plötsligt vaknar upp för att säga något strängt.
Och hela tiden blir det kallare. Aldrig att jag kommer
att kunna vänja mig vid det.

Petra vattnar det lilla ynkliga trädet ute i trädgår-
den på kvällarna, häller på ett pulver och vattnar igen,
häller pulver och vattnar. Trädet verkar ändå aldrig
vilja ta sig. Jag undrar varför hon inte går in till Alvar
i lillstugan. Inte kan väl det vara normalt att bry sig
mer om ett träd än om en människa?

På väg till skolan tar jag mod till mig och frågar vad
han gör där ute på kvällarna.
