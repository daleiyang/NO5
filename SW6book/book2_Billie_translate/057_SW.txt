Ett område med hus som har många fler våningar än två tornar upp sig en bit bort. 



Jag fylls av tacksamhet för att allt inte är exakt likadant i Bokarp.



Är det Solkullen?”



Petra nickar. ”Och dit ska du inte gå ensam.”



Varför inte?”



De har haft problem där.”



Äntligen får jag höra något kul. ”Med?”



Petra skruvar på sig. ”Det har varit lite stökigt bara.”



Vadå stökigt?”



Det är inte så lugnt som i resten av samhället bara.”



Men vad...”



Det räcker att veta att du inte ska ”hänga” där. Alls.”



Sträng igen. Både rösten och kroppen avslöjar hur lite hon vill fortsätta prata om Solkullen.



Vilken tur”, säger jag för att lätta upp stämningen, ”att det inte är lika lugnt överallt. Man blev ju nästan orolig.”



Ju närmare området vi kommer desto långsammare går Petra. Färgen på hennes kinder har försvunnit. 



Eller är det bara inbillning? På vägen möter vi ett mörkhyat par som kommer gående mot oss med barnvagn.



Petra!”



Tjejen kommer springande och dyker in i Petras famn, sedan är det killens tur. Petra verkar glad att se dem.
