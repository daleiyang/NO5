KLOCKAN ÄR TJUGO ÖVER tio och halv elva är lägg-
tiden på en fredag. ”Det finns ingenting som motive-
rar att man ska vara uppe längre än så”, säger Petra.
”Klockan halv elva har man hunnit göra allt man behö-
ver göra.”

Hon och Mange har köpt chips till filmen, fast de
egentligen inte äter chips. Tea är sur för att det plöts-
ligt går bra att äta chips när jag har flyttat in. Mange
försöker skoja bort det och Petra säger att någon gång
kan man väl göra ett undantag. ”De farliga ämnena i
chips är nog inte så farliga om man får i sig dem gan-
ska sällan.”

I vanliga fall äter de bara frukt på fredagskvällarna.
De köper hem ananas och mango och skär frukten
i fina bitar och lägger på ett speciellt fruktfat. Det
finns frukt idag också. Bara Petra äter av den. Mange
