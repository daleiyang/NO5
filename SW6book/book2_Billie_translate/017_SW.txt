Det hoppas jag att du slipper”, svarar Petra. ”Är det bra med Lennart?”



Jodå, men det är fortfarande höften ...”



Jag kommer in till er nån dag. Med rabarbersaft.”



Tanten lyser upp. Petra vinkar hej då. 



Hon och Cecilia går mot dörren på var sin sida om mig, som om jag behövde hjälp fram.



Jag kan inte smälta att det är här jag ska bo. I det här tråkiga. 



Jag har så klart sett liknande områden förut, men inte i verkligheten. 



Den lilla staden där tåget stannade framstår som ett paradis. 



Jag griper tag i Cecilias hand och ställer mig på tå för att nå upp till henne. 



Det här går inte”, viskar jag. ”Det går faktiskt inte.”



Inuti det bruna huset är allt målat i vitt. 



Det är så vitt att det känns som om ingen bor i huset, 



som om ingen har lekt här eller stött emot en vägg en endaste gång.



Det hänger torkade blommor på väggen och en bild på ett landskap i tråkiga färger. 



På golvet står skorna i prydliga rader och det hänger bara fyra stycken jackor på krokarna.



Här kan du hänga jackan”, säger Mange, som om jag inte fattade det.



Petra ropar på barnen och tittar upp mot trappan.



Jag inser att hon är nervös för hur det ska bli. 



Kommer hennes barn att tycka om mig? Kommer jag att tycka om dem?
