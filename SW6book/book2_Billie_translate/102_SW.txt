Douglas tittar på Salim och gör en min. ”Vi har i alla fall inte Afrikahår.”



Sverigehår!” säger jag.



Smutsigt Afrikahår”, säger Douglas. ”För det går väl inte att tvätta?”



Jo, det gör det.”



Jag slår vad om att det är löss i varenda Afrikatova.”



Det blixtrar till i huvudet på mig. ”Jag är från Stockholm, idiot. 



Och förresten har du en ganska ful ovana att stoppa fingret i näsan som jag undrar vilket land den kommer ifrån.”



Douglas stirrar på mig. ”Kallade du mig ”idiot?”



Det kanske inte är så konstigt.”



Både jag, Douglas och Salim vänder oss förvånade mot Alvar.



Vad sa du?” frågar Douglas.



Alvars ansikte är knallrött. ”Kan du inte bara hålla käften?” fräser han och sätter foten på pedalen. 



Jag kliver upp på min cykel och glider iväg efter honom.



Vi säger ingenting under hela vägen hem. Det känns inte som om det är rätt läge att ställa frågor.



Men det är klart jag undrar: vad har hänt mellan Alvar och Douglas som fått Alvar att hata honom så?



Vi bromsar in vid brevlådan. Alvar går inte mot dörren utan rätt ut i trädgården. 



Jag följer efter. 



Han rundar huset och styr stegen mot lillstugan, låtsas inte om att jag är där. Förstås. 



Jag tänker precis skrika något argt när han vänder sig om.
