ut att ha någon haka alls på skärmen. Ansiktet flyter
ut som en lerklump. Jag frågar hur hon mår och om
hon har tagit sin medicin, men hon svarar inte på det
utan vill bara prata om mig. Jag berättar allt jag kom-
mer på om familjen Persson.

”Det är som i en film där ingenting stämmer.”

”Det kanske är för att du inte vet hur en normal
familj fungerar.”

”Kanske”, säger jag. ”I vilket fall känns det omöjligt
att passa in.”

”Du får väl göra dig till lite. För din egen skull,
menar jag.”

Jag minns alla gånger mamma inte gjort sig till.
Ibland har det blivit bra, men oftast inte. Folk bru-
kar inte gilla henne så mycket och hon gillar inte folk.
Dessutom sköter hon sig inte som hon ska, äter och
sover dåligt, blir bara stelare och stelare, tjockare
och tjockare, vad läkarna än säger (rullstolen bra-
kade ihop en gång när vi var ute på stan). För några
år sedan började hon se sämre. Till slut fick jag göra
det mesta hemma. Assistenterna slog larm. De tyckte
inte att mamma kunde ta hand om mig.

”Du och jag är olika personer”, säger mamma. ”Mig
går det inte att ändra på längre. Men barn är mycket
mer lättpåverkade.”

Jag borrar blicken i henne så att hon ska fattÉ

”Vi måste försöka ändra oss båda två i så fall. Du
