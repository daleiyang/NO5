Vill du följa med in?”



Jag nickar. Stum går jag efter honom in ilillstugan.



Det är ännu mindre än jag trodde, det får egentligen bara plats en smal våningssäng och ett litet bord vid fönstret. 



Bordet är fullt av små saker i tusen olika färger. 



Först liknar det skräp, men efter några sekunder ser jag att sakerna är små figurer av lera. 



Alvar slår sig ner på stolen.



Det är bara ... det är bara för att ha nåt att göra.”



Jag sträcker fram handen. ”Får jag ...?”



Han nickar. Jag tar upp en av de små figurerna. Det är en drakliknande fågel i stridsskrud. 



Skruden är färgglad och full av detaljer, näbben lång och spetsig.



Och ansiktet. Man blir inte precis på gott humör av att titta på det.



Han ser inte glad ut”, säger jag.



Han är inte glad.”



Är han jättearg?”



Alvar nickar.



Kommer han att picka ut mina ögon med sin spetsiga näbb?”



Alvar ler lite och skakar på huvudet.



Tur”, säger jag.



Jag ställer ner fågeln och tittar på de andra figurerna. Vissa är djur, andra människor. 



De ser ut att vara med i ett krig, men det är inga vanliga soldater.