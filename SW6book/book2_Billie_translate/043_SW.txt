dig blick vågar sig fram för att peta på den, men drar
snabbt tillbaka handen.

”Å fy fan!”

”Vadå?” frågar den mörka.

”Äckligt.”

”Hur gör du när du ska kamma dig?”

Jag svarar så artigt jag kan, försöker verkligen för-
klara. Folk vågar komma närmare, ställa fler frågor.
De tror inte att det är riktigt hår eftersom tovorna
är så hårda. Till slut har jag en ring runt mig med
människor som vill ta på mina dreads.

”Asså, det här kan inte vara hår ... Är det här hår?”

Jag fattar ju inte riktigt hur mitt hår kan vara så
intressant, men ställer upp till hundra procent på att
det är så.

”Men vad gör du här egentligen?” frågar den mörka
till slut.

I samma sekund kommer jag på att jag har glömt
bort Alvar. Jag har inte gjort ett dyft för att visa att
han och jag hör ihop. Nu väntar jag så att han kan
svara på frågan.

”Hon bor hos mig”, säger han så lågt att man knappt
hör.

På samma gång blir han så röd om kinderna att ing-
en människa i hela världen skulle kunna missa det. Jag
tycker hemskt synd om honom. Inte kunde jag veta att
han tyckte att det var så jobbigt. Kanske har han oroat
