Det är ju kul om det kan gå lite bra för ett barn också”, säger hon.



Mange ser frågande på henne. 



Han har ingen lust att göra sig till bara för att jag ska vinna.



Mig behöver det inte gå bra för”, säger jag.



Där ser du”, säger Mange till Petra.



Men det är ju inte meningen att alla barn ska åka ut och vi två ska sitta här ensamma och spela.”



Man åker ut i Monopol.”



Men det viktiga kanske är att göra nåt kul ihop!”



Petra tittar ner i knät. Hennes silverörhänge dinglar. 



Hon känner att myset blev misslyckat. Stackars Petra, det är ju inte hennes fel. 



Det är ju allting annat. Att de aldrig pratar med varandra.



Ska vi inte fortsätta?”



Mange skakar tärningarna. Det syns att Petra har tårar i ögonen. 



Alvar och Tea tittar åt var sitt håll.



Vi kan sätta på en film när vi är klara”, säger Petra och försöker låta glad. ”En som alla gillar.”



Det finns ingen som alla gillar”, säger Tea.



Jag står inte ut längre. Inte en sekund till.



Vad gillade Casper för filmer?”



En kompakt tystnad attackerar rummet. Petra ser ut som om hon ska kräkas. 



Manges leende har stelnat.



Han börjar pyssla med korten på spelplanen, ordna dem i ordentliga högar. 



Hjärtat slår så hårt att det gör ont i bröstet, men jag måste fortsätta.
