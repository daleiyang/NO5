om Bokarp var ett ställe där folk bara längtade efter
att mobba en som kommer ny. Jag har läst i böcker
och sett på tv om mobbning. Det verkar inte så kul
att få huvudet nertryckt i en toalett. Om någon här
skulle få för sig något sådant är det säkert den där
Douglas och hans spattige kompis. Jag försöker låtsas
som om de inte finns, men det är svårt för Douglas
glor verkigen helt hysteriskt.

Roya börjar prata om hur fantastiskt roligt det är
att jag har kommit till klassen. Jag ler så mycket att
det gör ont i käkarna. Evin viskar hemlighetsfullt att
Roya inte är som alla andra. Jag vill fråga vad det är
för fel med det, men tänker på vad mamma och jag
kom överens om.

Lektionen börjar och det handlar om vulkaner.
När fröken säger att vi ska ta upp böckerna gör Evin
en ful grimas som gör mig skrattig. Under lektionen
har jag fullt upp med att fantisera om mina nya klass-
kompisar, vilka de är och varifrån de kommer. En
tjej har långt, brunt hår och det mest dockliknande
ansikte jag sett i verkligheten. Jag slår vad om att det
är hon som heter Nadine och är den sötaste på sko-
lan. En kille som sitter bakom petar på henne med en
penna. När hon vänder sig om låtsas han som ingen-
ting. Bänkgrannen viskar saker i Nadines öra. Men
Nadine sitter bara där och ser inte ut att lyssna.

”Hon tror att hon är nåt bara för att hennes pappa
