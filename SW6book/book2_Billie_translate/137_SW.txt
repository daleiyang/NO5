TEA VILL VARA min vän till hundra procent eftersom jag har tipsat folk i min gamla klass om hennes sminkvideor. 



Tjugofem stycken har klickat på dem hittills. 



Hon pratar oavbrutet om den mäktiga känslan som kommer när människor kollar på en, 



hon kan ju inte veta att folk har klickat på hennes videor för att göra mig en tjänst. 



Mina kompisar tycker att Miss Pinky är så bisarr att hon blir rolig. 



Det skojiga, enligt dem, är att hon inte har någon humor utan framför sina tips med ett sådant dödsallvar. 



Hon ser helt deprimerad ut när hon pratar om rouge”, skriver Fanny på chatten. 



Jag kommer bli beroende av hennes sminkvideor!” Jag förstår vad de menar, men jag kan inte skratta åt Tea. 



Inte när jag vet vad hon har varit med om.



Vi sitter på hennes rum och pratar. 



Jag vill så klart fråga om Casper, men Tea är uppfylld av sitt eget.
