Var det jobbigt för dig att komma ny?” frågar jag.



Hon skakar på huvudet.



Var bodde du innan?”



På många platser”, säger hon.



Varför har du flyttat så mycket?”



Hon rycker på sina smala axlar. ”Min mamma kan inte bo på en plats så länge.” 



Varför kan hon inte det?”



Hon är sån bara”, säger Nadine.



Men det är väl inget kul för dig?”



Hon sveper med blicken över matsalen. ”Hon gillar inte folk.”



Och din pappa?” frågar jag.



Bor i London.”



Nadine tittar ner på kycklingen, hon verkar inte alls vilja skryta om honom.



Vad gör du efter skolan?” frågar jag.



Går ut med hunden.”



Får jag följa med?”



Nadine reser sig upp. ”Det går inte.”



Varför?”



För att ... du bor inte ens i närheten.”



Jag har cykel.”



Du får inte cykla så långt”, säger Nadine och tar sin tallrik.



Det spelar ingen roll”, säger jag och går efter henne mot disken. 



Hennes blanka hårman ligger som en mantel på ryggen.
