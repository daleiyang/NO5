Jag gnolar på en sång under tiden. Mange hyschar. Alvar och Tea tittar generat åt ett annat håll. 



Det blir tydligt hur mycket det finns i deras liv som jag fortfarande inte fattar.



När Petra dyker upp säger jag inte att hennes röst var tråkig utan att det var ett fint budskap i hennes predikan. 



Hon kramar mig och viskar: ”Tack, lilla Billie.” Jag passar på att fråga varför man ska akta sig för Finskan. 



Petra får något osäkert i blicken. ”För att...” Sedan är det stopp.



Är hon farlig?”



Petra skakar på huvudet. Jag minns hennes rädsla för Solkullen. 



Kan det vara så att Petra predikar att alla är lika inför Gud, 



men att hon är lika rädd som alla andra för sådana som är annorlunda? 



Det vore inte så kul.



Jag låtsas ha glömt min mobil på bänken och skyndar tillbaka in. 



Orgelmusiken hörs fortfarande, men bara en person sitter kvar. 



Försiktigt sätter jag mig längst ut på samma bänk som hon. 



Hon märker mig inte utan fortsätter att prata till taket. 



Jag flyttar mig långsamt närmare. Till slut är mina ben bara någon meter ifrån de prickiga strumpbyxorna. 




Det är en stor reva i dem.



Hey"



Hon låtsas inte märka mig.



Vi sågs vid församlingshemmet. Jag frågade vad du hittade i papperskorgen.”
