Stackars, stackars Alvar, som inte vet att det finns andra saker i livet än det här kalla, välstädade huset och tråkiga, tråkiga Bokarp.



Har du varit i Stockholm?” frågar jag.



Han har satt sig vid skrivbordet. ”Nä. Men i Indien.”



Jag blir paff. ”Indien?”



Alvar tar ett djupt andetag. ”Vi gjorde en långresa förra året. Med familjen. Jag fick ledigt från skolan också."



Hur var det?”



Han sitter så stilla att man aldrig skulle märka att han var där om man var blind. 



Man åkte på en vagn bakom en som cyklade.”



Jag nickar, som om jag förstod. Fast jag aldrig har varit utomlands.



Vad är kul med att fiska?”



Jag tänker att han ska börja visa spön och berätta allt han vet om gäddor och torskar. 



Men det händer ingenting alls. Hans ansikte är så allvarligt att jag får en klump i magen.



Jag vet inte om det är så kul.”



Vad tycker du är kul då?”



Inte så mycket.”



Han vänder mig ryggen och sätter på sitt spel på datorn. 



Fingrarna rör sig över tangentbordet. Jag står kvar bakom honom.



Men vad gör du där ute? I lillstugan?”
