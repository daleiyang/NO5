burka. Mamma brydde sig inte om henne.

”Jag har kommit för att hämta min man!” uppre-
pade hon, högre och

Parvana drog hårdare i burkans tyg.

”Min lilla Malali”, hörde hon pappas röst inuti
huvudet. Plötsligt blev hon alldeles lugn.

”Jag har kommit för att hämta min far!” ropade
hon.

Mamma såg på henne genom tyggallret som hon

hade framför ögonen. Hon tog Parvana i handen.

”Jag har kommit för att hämta min man!” ropade
hon igen.

Om och om igen fortsatte Parvana och hennes
mamma att ropa ut sitt ärende. Allt fler män kom
och ställde sig och stirrade på dem.

”Var tysta!” beordrade en av vakterna. ”Ni får
inte vara här! Ge er iväg härifrån! Gå tillbaka hem!”

En av soldaterna ryckte åt sig fotot av Parvanas
pappa och rev sönder det. En annan började slå
hennes mamma med en käpp.

”Släpp min man!” upprepade hennes mamma.

Ytterligare en soldat gav sig på henne och började
slå. Han slog Parvana också.

Trots att han inte slog särskilt hårt, föll hon och
blev liggande på bitarna av pappas fotografi. På ett
ögonblick hade hon sopat dem utom synhåll, in
under sin chador.

