”Nej, tack”, sa Parvana. 



”Kasta bort det.” Mamma knep ihop munnen.



”Sura du, bara”, sa hon och släppte håret på golvet. 



Allt eftersom hårtestarna föll till golvet, började Parvana känna sig som en ny människa. 



Man kunde se hela hennes ansikte. 



Det som var kvar av håret var kort och tufsigt. 



Det lockade sig mjukt kring öronen.



Det fanns inte några långa testar som kunde falla i ögonen, 



trassla sig när det blåste ute eller ta evigheter att torka när hon hamnade i regnväder.



Pannan verkade större. 



Ögonen verkade också större, kanske för att hon spärrade upp dem så för att kunna se allt som hände. 



Öronen verkade stå rakt ut från huvudet. 



De ser lite roliga ut, tänkte Parvana, men roliga på ett trevligt sätt. 



Jag har ett fint ansikte, avgjorde hon.



Mamma rufsade om hennes hår för att få bort alla lösa strån.



”Byt kläder”, sa hon. Sedan gick hon ut från tvättrummet.



När hon blev ensam sträckte Parvana upp handen och kände på håret. 



Först rörde hon varsamt vid det, men sedan gnuggade hon handflatan över hela huvudet. 



Det nya håret kändes både strävt och mjukt. 



Det kittlade i handflatan.



Jag tycker om det, tänkte hon och log.

