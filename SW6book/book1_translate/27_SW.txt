duka av. Parvana hade ingen aning om hur de

gjorde. Hon brukade hålla ögonen på dem för att se

om de gav tecken till varandra, men hon såg aldrig
något.

Ali låg och slumrade i mammas knä med en bit
nan-bröd i sin lilla knutna näve. Då och då när han
höll på att somna ryckte han till som om han var
rädd att missa något. Han försökte resa sig upp, men
mamma höll honom i ett stadigt grepp. Efter att ha
skruvat på sig en stund gav han upp och slumrade in
igen.

Pappa, som såg utvilad ut efter middagsluren,
hade bytt om till sin fina, vita shalwar kamiz. Det
långa skägget var prydligt kammat. Parvana tyckte
att han såg mycket stilig ut.

När talibanerna tog makten och beordrade alla
män att skaffa skägg, hade Parvana haft svårt att
vänja sig vid pappas nya ansikte. Han hade aldrig
tidigare haft skägg. Pappa hade också haft svårt att -
vänja sig. Det kliade mycket i början.

Nu berättade han om händelser ur historien. Han
hade varit historielärare innan hans skola bombades.
Parvana hade hört hans berättelser under hela sin
barndom, så hon hade varit väldigt bra på historia i :
skolan.

”Det var 1880 och engelsmännen försökte erövra
landet. Ville vi att engelsmännen skulle bestämma

27

