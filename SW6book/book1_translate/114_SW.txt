Håll ner era huvuden, pojkar”, sa en vänlig röst ovanför Parvana. 



”Ni hinner se tillräckligt mycket sånt här när ni blir vuxna.” 



Deras cigaretter och tuggummin hade fallit av brickorna, 



men männen runt omkring plockade upp sakerna de tappat och återlämnade dem till flickorna.



Parvana och Shauzia satt kvar hopkrupna mellan männens fötter 



och lyssnade på hur svärdet slog av ytterligare sex armar.



”De här männen är tjuvar”, ropade soldaterna till folkmassan. 



”Ser ni hur vi bestraffar tjuvar? Vi hugger av dem ena handen! Titta nu!”



Parvana och Shauzia tittade inte. 



De höll nere huvudena ända tills den vänlige mannen sa:



”Nu är det slut för den här veckan. Kom, nu kan ni resa er upp.”



Han och flera andra män ställde sig runt omkring Parvana och Shauzia och följde dem ut från stadion.



Strax innan hon gick fick Parvana syn på en ung taliban som ännu inte fått skägg.



Han höll upp ett rep där det hängde fyra avhuggna händer som pärlor på ett halsband. 



Han skratta — de och visade upp sitt byte för folkmassan. 



Parvana hoppades att Shauzia inte såg det. 



”Gå hem nu, pojkar”, sa den vänlige mannen till dem. 



”Gå hem och minns bättre saker.” 
