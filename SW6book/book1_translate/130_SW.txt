Parvana såg på när hon packade ihop sina saker.

”Om allt går bra kommer vi fram till Mazar om
ett par dagar”, sa Nooria.

”Är du rädd?” frågade Parvana. ”Det är en lång
resa.”

”Jag kan inte låta bli att tänka på allt som kan gå
fel, men mamma säger att allt kommer att bli bra.”
De skulle resa tillsammans bak på en lastbil. ”Så
snart jag kommer bort från talibanstyrt område ska
jag slita av mig burkan och riva den i miljoner
småbitar.”

Parvana gick till marknaden nästa dag för att
köpa lite mat som familjen kunde ta med på resan.
Hon ville också köpa en present till Nooria. Hon
gick längs med marknadsstånden och letade efter
saker som var till salu. Slutligen bestämde hon sig
för en penna i ett pärlbesatt fodral. Varje gång
Nooria använde den på universitetet och senare när
hon blev färdig lärare, skulle hon tänka på Parvana.

”Vi kommer att vara borta nästan hela somma-
ren”, påminde mamma Parvana kvällen innan de
åkte. ”Du kommer att få det bra hos fru Weera. Gör
som hon säger, och ställ inte till med något trassel.”

”Parvana och jag kommer att trivas bra tillsam-
mans”, sa fru Weera, ”och ni återvänder ungefär
samtidigt som tidningen kommer hit från Pakistan,
tryckt och färdig att distribueras.”


