sig på dagens två sista kunder och hon blev glad när
hon äntligen såg Shauzia komma småspringande
fram till filten.

”Var bor du?” frågade Shauzia.

Parvana pekade.

”Kom så packar vi ihop och pratar medan vi går.
Jag tog med mig de här till dig.”

Hon räckte Parvana ett litet papperspaket med
flera torkade aprikoser, något som hon inte hade ätit
på evigheter. Hon räknade dem. Det fanns en till var
och en där hemma, och en extra som hon själv
kunde äta nu direkt. Hon bet i den och en underbar
sötma fyllde munnen.

”Tack!”

Hon stoppade resten av aprikoserna i fickan till-

sammans med dagens ink och började packa
ihop. Det låg ingen liten gåva på filten idag. Det
gjorde ingenting, tyckte Parvana. Att träffa Shauzia
var tillräckligt spännande!

”Hur länge har du hållit på med det här?” frågade
Shauzia medan de gick från marknaden.

”Nästan en månad. Du då?”

”Ett halvår. Min bror reste till Iran för att hitta ett
arbete för nästan ett år sedan, och vi har inte hört
något från honom sedan dess. Pappa dog av svagt
hjärta. Så jag var tvungen att börja arbeta.”

”Min pappa blev arresterad.”



