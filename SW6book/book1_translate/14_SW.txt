Parvana var säker på att talibanerna skulle låta dem återvända till skolan efter några dagar. 
Vid det laget skulle hennes lärare ha hunnit glömma bort lappen till mamma.

”Du är så himla dum!” skrek Nooria till henne.”Lämna mig ifred!”

En av svårigheterna med att bo hela familjen i ett enda rum var att det var omöjligt att lämna någon riktigt ifred. 
Vart Nooria än gick, fanns Parvana också där. Och vart Parvana än gick, var Nooria där.

Båda Parvanas föräldrar kom från gamla, respekterade afghanska familjer. 
Tack vare sin utbildning hade de haft höga löner. 
De hade bott i ett stort hus med en innergård, ett par tjänare, en teveapparat, ett kylskåp, en bil. 
Nooria hade haft eget rum. Parvana hade delat rum med sin lillasyster Maryam. 
Maryam pratade ganska mycket, men hon tyckte att Parvana var underbar. 
Det hade verkligen varit skönt att komma bort från Nooria ibland.

Huset hade blivit förstört av en bomb. Familjen
hade flyttat många gånger sedan dess. Varje gång
flyttade de till ett mindre ställe. Varje gång deras
hem bombades förlorade de allt fler saker. De blev
fattigare för varje bomb. Nu bodde de allihop
tillsammans i ett enda litet rum.

Det hade varit krig i Afghanistan i mer än tjugo år,
dubbelt så länge som Parvana hade levt.

Först var det Sovjetunionen som rullade in sina

14

