De reste mycket tidigt följande dag. Julimorgonen
var frisk och klar men hettan började redan göra sig
påmind.

”Det är bäst att vi ger oss av”, sa mamma.

Eftersom det var tomt på gatan hade mamma,
Nooria och fru Weera vikt upp burkorna så att deras
ansikten syntes.

Parvana kysste Ali som ormade sig och gnydde
buttert efter att ha blivit väckt så tidigt. Mamma
satte ner honom på bilflaket. Sedan tog Parvana
farväl av Maryam och lyfte upp henne på bilen.

”Vi ses i mitten av september”, sa mamma när
hon kramade om Parvana. ”Var en duktig flicka
nu.

”Det ska jag”, sa Parvana medan hon försökte
låta bli att gråta.

”Jag vet inte när vi ses igen”, sa Nooria precis
innan hon klev upp i bilen. Hon kramade Parvanas
present hårt i handen.

”Det dröjer inte länge”, sa Parvana och log, trots
att det trillade tårar från hennes ögon. ”Så snart din
nye man inser att du alltid ska bestämma, kommer
han att skicka tillbaka dig till Kabul så fort han bara
kan.”

Nooria skrattade och satte sig i bilen. Hon och
mamma drog ner sina burkor. Kvinnogruppsmed-

lemmen och hennes man satt i framsätet. Parvana


