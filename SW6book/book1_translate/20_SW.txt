2

Mamma och Nooria höll på att städa igen. Pappa

kysste Ali och Maryam, gick till badrummet för att

tvätta dammet av sig och sträckte sedan ut sig på en
toshak för att vila.

Parvana ställde ifrån sig knytena och började ta
av sig sin chador.

”Vi behöver vatten”, sa Nooria.

”Kan jag inte få sitta ner en stund först?” frågade
Parvana sin mamma.

”Vilan blir skönare när arbetet är slutfört. Gå nu.
Vattentanken är nästan tom.”

Parvana stönade. Om tanken nästan var tom

-
skulle hon bli tvungen att gå fem gånger till vatten-
kranen. Sex, för hennes mamma avskydde åsynen av
en tom vattenhink.

”Om du hade gått igår när mamma bad dig, 

skulle du inte ha behövt bära så mycket idag”, sa
Nooria när Parvana gick förbi henne för att hämta
vattenhinken.

Nooria log sitt överlägsna storasysterleende och


