nerna tänkte ge upp. De hade förlorat stridslusten,
och de hade inga krafter kvar att fortsätta slåss. Att
kapitulera och bli tillfångatagna började framstå
som ett bra val för dem. Då fick de åtminstone vila
och kanske skulle det rädda livet på dem.

Plötsligt stormade en liten flicka, yngre än Nooria,
ut från ett av husen i byn. Hon sprang till fronten
och ställde sig där med ansiktet vänt mot de af-
ghanska trupperna. Hon slet av sig slöjan och med
den heta solen strålande över huvudet och ansiktet,
ropade hon till trupperna:

”Vi kan vinna det här slaget! skrek hon. ”Ge inte
upp hoppet! Ta er samman! Sätt igång! Hon viftade
med slöjan i luften som en stridsfana och ledde
trupperna i en sista attack mot engelsmännen.
Engelsmännen hade inte en chans. Afghanerna vann
striden.”

”Av det kan man lära, mina döttrar”, sa pappa
och såg från den ena till den andra, ”att Afghanistan
alltid har varit hemvist för de modigaste kvinnorna i
världen. Ni är alla modiga kvinnor. Ni har allihop
ärvt Malalis mod.”

”Vi kan vinna den här striden!” ropade Maryam
och viftade med armen som om hon höll i en fana.
Mamma flyttade undan tekannan för säkerhets
skull.

”Hur kan vi vara modiga?” frågade Nooria. ”Vi

