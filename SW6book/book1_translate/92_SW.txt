”Har ni fått veta något?”



”Nej. Vi gick till fängelset, men de ville inte säga något. Vi har inte fått veta något alls.”



”Det får ni antagligen inte heller. De flesta som grips hörs aldrig av igen. 



De försvinner bara. Jag har en farbror som försvann.”



Parvana tog Shauzia hårt i armen och tvingade henne att stanna.



”Min pappa kommer tillbaka”, sa hon. ”Han kommer tillbaka!” Shauzia nickade.



”Ja visst. Din pappa är annorlunda. Hur går affärerna?”



Parvana släppte Shauzias arm och började gå igen. 



Det var lättare att tala om jobbet än om pappa.



”Somliga dagar går det bra, andra dåligt. 



Tjänar du mycket pengar som tepojke?” 



”Inte särskilt. Vi är många, så de behöver inte betala så mycket. 



Du, om vi samarbetar kanske vi kan hitta på ett bättre sätt att tjäna pengar.” 



Parvana tänkte på gåvorna på filten. 



”Jag skulle vilja fortsätta att läsa brev, åtminstone en del av tiden, 



men det kanske finns något vi skulle kunna göra resten av dagen.” 



”Jag skulle vilja gå omkring med en bricka och sälja saker”, sa Shauzia. 



”Då kunde jag gå till platser där det är mycket folk. 
