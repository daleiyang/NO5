vattendrag. Få människor i Afghanistan har rent
dricksvatten. Alla arméer har placerat ut landminor
i böndernas åkrar och gjort det omöjligt att odla
något där. Som en följd av detta dör många männi-
skor av svält eller av sjukdomar orsakade av under-
näring.

Talibanmilisen, en afghansk armé, tog makten
över huvudstaden Kabul i september 1996. De inför-
de extremt hårda lagar för flickor och kvinnor. Alla
skolor för flickor stängdes, kvinnor fick inte längre
arbeta och de tvingades klä sig på ett särskilt sätt.
Böcker brändes, teveapparater slogs sönder och mu-
sik i alla former förbjöds.

Efter det lade talibanerna under sig allt större
delar av landet. Till följd av terrordåden i USA den
11 september 2001, bombade USA och dess alliera-
de Afghanistan eftersom talibanerna gömde terroris-
ter. Talibanerna förlorade makten i Afghanistan hös-
ten 2001, men landet är fortfarande mycket, mycket
fattigt och människorna har det svårt.

