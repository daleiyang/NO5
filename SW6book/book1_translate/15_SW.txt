stora stridsvagnar i landet och kom med flygplan
och släppte bomber.

Parvana föddes en månad innan sovjetsoldaterna
började dra sig tillbaka till sitt eget land.

”Du var en så ful bebis att de sovjetiska soldater-
na inte stod ut med att vara i samma land som du”,
brukade Nooria berätta för henne. ”De flydde av
skräck tillbaka över gränsen så fort deras stridsvag-
nar kunde rulla.”

Efter att de sovjetiska soldaterna hade givit sig av
bestämde de som hade skjutit mot sovjetarmén att
de ville fortsätta kriga, och då sköt de på varandra.
Det föll många bomber över Kabul vid den här
tiden. Många människor dog.

I hela Parvanas liv hade det fallit bomber. Varje
dag, varje natt föll det raketer från himlen som fick
någons hus att explodera.

Människor sprang när bomberna föll. Först
sprang de åt ena hållet, sedan sprang de åt andra för
att hitta ett ställe där bomberna inte skulle hitta
dem. När hon var yngre blev Parvana buren. När
hon blev större fick hon springa på egna ben.

Nu kontrollerade talibanerna större delen av lan-
det. Ordet ”taliban” betydde skriftlärd, men Parva-
nas pappa berättade för henne att religiösa skrifter
var till för att lära ut hur man blir en bättre
människa; hur man blir snällare mot andra. ”Taliba-

