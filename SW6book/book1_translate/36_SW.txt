”Mamma, tänd lampan!” Hon kom plötsligt att tänka på en sak och satte sig käpprakt upp.



”Tyst, Parvana! Du väcker Ali.”



”Tänd lampan”, viskade Parvana. ”Om de släpper pappa, behöver han se ett ljus i fönstret så att han hittar hem.”



”Hur skulle han kunna gå? Han lämnade kvar sin käpp. 



Sov nu, Parvana. Du gör det inte lättare för Oss precis.”



Parvana lade sig ner igen, men hon sov inte.



Det enda fönstret i rummet var litet och det satt högt upp på väggen. 



Talibanerna hade beordrat att alla fönster skulle målas över med svart färg så att ingen skulle kunna se kvinnorna där innanför. 



”Vi gör det inte”, hade pappa sagt. Fönstret sitter så högt och är så litet att ingen kan se in ändå.” 



Hittills hade ingen sagt något om att det fortfarande var omålat.



Korta stunder när det var fint väder, lyste solen in genom fönstret med en tunn stråle. 



Ali och Maryam brukade sitta i solstrålen. Mamma och Nooria brukade göra dem sällskap, 



och under några korta ögonblick värmde solen huden på deras armar och ansikten. 



Sedan fortsatte jorden att snurra, och solstrålen försvann. 



Parvana höll ögonen fästade på det ställe där hon trodde att fönstret satt. 

