De skulle göra om henne till pojke. 



”Som pojke kommer du att kunna röra dig fritt till och från marknaden, 



köpa det vi behöver och ingen kommer att kunna stoppa dig”, sa mamma.



”Det är en perfekt lösning”, sa fru Weera. 



”Du kommer att vara vår kusin från Jalalabad" sa Nooria, 



”som har kommit för att bo hos oss medan pappa är borta.”



Parvana stirrade på dem alla tre. 



Det var som om de talade ett främmande språk, och hon själv inte förstod ett ord av vad de sa. 



”Om någon frågar efter dig, kommer vi att säga att du har rest bort för att hälsa på en faster i Kunduz”, sa mamma.



”Men ingen kommer att fråga efter dig”, sa Nooria. 



När hon hörde det där sista, vände Parvana tvärt på huvudet och stirrade på sin syster. 



Om det någonsin hade varit läge att säga något elakt så var det nu, men hon kunde inte komma på någonting.

