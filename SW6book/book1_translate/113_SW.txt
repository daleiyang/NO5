”Kom så går vi härifrån”, sa Shauzia, 



”Ingen köper något av oss och jag vet inte varför, men jag börjar bli rädd.”



”Vi går härifrån så snart matchen börjar”, sa Parvana. 



”Om vi försöker ge oss av nu, kommer folk att stirra på oss.”



Fler män kom ut på planen, men de var inte fotbollsspelare. 



Många män fördes in med händerna bundna på ryggen. 



Ett bord som verkade tungt bars ut av två soldater.



”Jag tror att de där männen är fångar”, viskade Shauzia.



”Vad har fångarna i en fotbollsmatch att göra?” viskade Parvana tillbaka.



Shauzia ryckte på axlarna.



På en av männen lossade man repen och han fick böja sig fram över bordet. 



Flera soldater höll fast honom med armarna utsträckta över bordsskivan.



Parvana hade ingen aning om vad som höll på att hända. 



Var höll fotbollsspelarna hus?



Plötsligt tog en av soldaterna fram ett svärd, 



lyfte det ovanför huvudet och hög av mannen ena armen.



Det stänkte blod åt alla håll. Mannen skrek till av smärta.



Bredvid Parvana började Shauzia skrika. 



Parvana lade handen hårt över Shauzias mun och drog ner henne på läktargolvet. 



Resten av stadion var alldeles tyst. Ingen hade ännu börjat heja.

