Det betydde att ännu en dag gått och att hennes familj snart skulle komma hem igen.



I slutet av augusti var det ett svårt regnoväder.



Shauzia hade redan gått hem. Hon hade sett hur himlen mörknade och ville inte bli våt.



Parvana var inte lika klok och hon hamnade mitt i regnet. 



Hon höll armarna över brickan för att cigaretterna inte skulle bli blöta och sprang in i ett sönderbombat hus. 



Där skulle hon vänta ut ovädret och gå hem när det var över.



Mörkret utanför gjorde det ännu svartare där inne. 



Det tog ett tag innan hennes ögon hade vant sig. 



Medan hon väntade lutade hon sig mot dörrposten och betraktade regnet som förvandlade sanden i Kabul till lera.



Vindilar och regnskyar tvingade Parvana att gå längre in i huset. 



Hon hoppades att det inte skulle finnas några landminor där, 



hittade ett torrt ställe och satte sig ner. 



Det piskande regnet trummade rytmiskt mot marken. 



Parvanas haka sjönk allt djupare. Efter en liten stund hade hon somnat.



När hon vaknade hade regnet upphört, men det hade inte ljusnat ute.



”Det måste vara sent”, sa Parvana högt för sig själv.



Det var då hon hörde ljudet av en gråtande kvinna.
