Vi kan inte riskera att skvallret sprids tillbaka hit.”

Trots att hon var glad över att få stanna kvar i
Kabul, kände sig Parvana rätt stött över att de inte
skulle ta med henne.

”Jag är inte nöjd med någonting nuförtiden”, sa
hon till Shauzia nästa dag.

”Inte jag heller”, sa Shauzia. ”Jag brukade tänka
att om jag bara fick gå omkring och sälja saker från
en bricka, så skulle jag bli lycklig, men jag är inte
alls lycklig. På det här sättet tjänar jag mer pengar
än när jag var tepojke, men det är inte tillräckligt
mycket för att åstadkomma någon verklig för-
ändring. Vi är fortfarande hungriga. Min familj
bråkar fortfarande hela tiden. Ingenting har blivit
bättre.”

”Vad kan man göra åt det?”

”Någon borde kanske släppa en stor bomb över
hela landet så att vi kunde börja om från början.”

”Det har de ju försökt”, sa Parvana. ”Då blev det
bara värre.”

En av kvinnorna i kvinnogruppens lokalavdelning
skulle följa Parvanas familj till staden Mazar. Hen-
nes make skulle resa tillsammans med dem som
deras officielle följeslagare. Om talibanerna frågade,
skulle mamma vara makens syster och Nooria,
Maryam och Ali skulle vara hans syskonbarn.

Nooria städade ur det stora skåpet en sista gång.



