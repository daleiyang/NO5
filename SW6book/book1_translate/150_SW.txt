Fru Weera skulle resa till Pakistan.



”Homa följer med mig. Hon kan arbeta där.”



De skulle ta kontakt med medlemmarna i kvinnogruppen som tog hand om afghanska kvinnor i exil.



”Var ska ni bo?”



”Jag har en kusin i ett av lägren”, svarade fru Weera. 



”Hon har frågat om jag vill komma och bo hos henne.”



”Finns det en skola där?”



”Om inte, startar vi en. Livet är helt annorlunda i Pakistan jämfört med Afghanistan. 



Det finns mycket arbete som måste göras.”



Parvana fick en idé.



”Ta med Shauzia!”



”Shauzia?”



”Hon vill ge sig av. Hon hatar att bo här. 



Kan hon inte få åka med er? Hon kunde bli er manlige följeslagare!”



”Shauzia har sin familj här. Menar du att hon tänker lämna dem? 



Hoppa av laget bara för att spelet är lite tufft just nu?”



Parvana sa inget mer. På sätt och vis hade fru Weera rätt. 



Det var ju det Shauzia gjorde. Men Shauzia hade också rätt. 



Hade hon inte rätt att försöka skaffa sig ett bättre liv? 



Parvana kunde inte bestämma sig för vem som hade mest rätt.
