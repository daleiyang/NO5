”Den här gången får du gå utan att äta”, sa 
mamma, ”men nu när du vet var vi bor måste du ta
med dig hela familjen och komma hit och äta med
oss.”

”Det är bara mamma och jag och mina två
småsystrar kvar”, sa Shauzia. ”Mamma går aldrig
ut. Hon är sjuk hela tiden. Vi bor tillsammans med
farmor och farfar och en av pappas systrar. Alla
bråkar hela tiden. Jag har tur som kan gå iväg och
arbeta.” 

”Ja, hit är du välkommen när som helst”, sa
mamma. 

”Kan du studera hemma?” frågade fru Weera.

”Min farmor och farfar tycker inte att flickor
behöver ha någon utbildning, och mamma säger att
vi måste göra som de säger eftersom vi bor i deras
hus.” 

”Vad säger de om att du klär dig som pojke och
går ut och arbetar?” 
Shauzia ryckte på axlarna. 
”De äter maten jag köper. Vad kan de säga?”
”Jag har funderat på att starta en liten skola här",
sa fru Weera till Parvanas förvåning. ”En hemlig
skola för några få flickor, några timmar i veckan. Du
måste vara med. Parvana talar om för dig när vi
sätter igång.”
”Men talibanerna då?”

9”
