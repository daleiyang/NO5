”Nooria, skriv en lapp till mamma.”



”Bry dig inte om det, Nooria. 



Jag tänker inte gå omkring i min egen stad med en lapp fastnålad på burkan som om jag vore ett daghemsbarn. 



Jag har universitetsexamen!”



”Skriv lappen ändå”, viskade Parvana till Nooria när mamma var inne och tvättade sig.



 ”Jag bär den i ärmen.”



Nooria gick med på det. Hennes handstil var vuxnare än Parvanas. Hon skrev snabbt. 



Jag ger min hustru tillstånd att vistas ute. Hon undertecknade med pappas namn.



”Jag tror inte att den kommer att göra särskilt stor nytta”, viskade Nooria när hon räckte över lappen till Parvana. 



”De flesta talibaner kan inte läsa.”



Parvana svarade inte. Hon vek snabbt ihop lappen till en liten fyrkant och stack in den i sin vida ärm.



Nooria gjorde plötsligt något mycket ovanligt.



Hon gav sin syster en kram.



”Kom tillbaka”, viskade hon.



Parvana ville inte gå, men hon visste att det skulle vara mycket svårare att sitta kvar hemma och vänta på att de andra skulle komma tillbaka.



”Skynda dig, Parvana”, sa hennes mamma. ” Din far väntar på oss.”
