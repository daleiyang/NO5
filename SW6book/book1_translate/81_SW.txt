Det låg i källaren till ett hoprasat hus.



”Vi är de sista i familjen Weera”, sa hon. 



”Bomberna tog en del, kriget och lunginflammation tog resten.”



Parvana visste inte vad hon skulle säga. Fru Weera lät inte som om hon ville bli tröstad.



”Vi har fått låna en karachi i eftermiddag”, sa fru Weera. 



”Ägaren behöver ha tillbaka den i kväll så att han kan ta med den till arbetet. 



Men det här ordnar vi väl galant på en körning, eller hur?”



Fru Weera hade också förlorat många saker i bombräderna.



”Det som bomberna inte tog, tog plundrarna.



Lättare att flytta då, inte sant?”



Parvana lastade på några lapptäcken och kökssaker på karachin. 



Fru Weera hade redan packat allt.



”Här är en sak de inte tog.” Hon tog fram en medalj med ett färgglatt band ur en ask. 



”Den vann jag i en idrottstävling. Den visar att jag var den snabbaste kvinnan i hela Afghanistan!”



Solen glimmade i medaljens guld.



”Jag har andra medaljer också”, sa fru Weera.



Några har jag förlorat, men en del har jag fortfarande kvar.” 



Hon suckade lätt, men samlade sig sedan.



”Slut på rasten! Tillbaka till arbetet!”



Vid eftermiddagens slut hade fru Weera flyttat in och karachin hade lämnats tillbaka.

