och fru Weera stod kvar och vinkade tills lastbilen
kört utom synhåll.

”Nu tror jag att vi båda skulle må gott av en kopp
te”, sa fru Weera och så gick de uppför trappan.

För Parvana blev de kommande veckorna underli-
ga. Med bara hon själv, fru Weera och fru Weeras
barnbarn hemma, kändes lägenheten nästan tom.
Färre människor betydde mindre att göra, mindre
oljud och mer fritid. Parvana saknade till och med
Alis gnäll. Allt eftersom veckorna gick såg hon mer
och mer fram emot deras återkomst.

Men hon trivdes ändå med att ha mer tid för sig
själv. För första gången sedan pappa arresterades,
tog hon fram hans böcker från det hemliga gömstäl-
let i skåpet. På kvällarna läste hon och lyssnade på
fru Weeras berättelser.

Fru Weera litade på henne.

"I vissa delar av landet gifter sig flickorna och får
barn i din ålder”, sa hon. ”Jag finns här om du
behöver mig, men om du vill ta hand om dig själv
går det lika bra.”

Hon ville absolut att Parvana skulle behålla en del
av lönen som fickpengar. Ibland bjöd Parvana Shau-
zia på lunch i ett av kebabstånden på marknaden.
De letade upp ett skyddat ställe som de använde som
toalett och fortsatte arbeta hela dagarna. Parvana

föredrog att komma hem vid dagens slut istället för


