Korta sträckor klarade sig pappa med bara käp-
pen. När han gick längre sträckor behövde han
stödja sig på Parvana.

”Du är precis lagom lång”, sa han.

”Vad händer när jag växer?”

”Då växer jag också!”

Tidigare hade pappa haft en benprotes, men den
sålde han. Det var inte meningen. Benproteser måste
specialbeställas, och en människas benprotes passa-
de kanske inte på någon annan. Men när en kund
såg pappas ben på filten brydde han sig inte om de
andra sakerna som var till salu utan krävde att få
köpa benet. Han bjöd ett så bra pris att pappa till
slut gav med sig.

Nu fanns det många benproteser till salu på
marknaden. Eftersom talibanerna hade bestämt att
kvinnor måste stanna hemma, tog många män med
sig sina fruars proteser. ”Du ska ju inte gå någon-
stans, så vad ska du med ett ben till?” frågade de.

Det fanns sönderbombade hus i hela Kabul. Hem-
men och affärsrörelserna i hela bostadsområden
hade förvandlats till tegelstenar och grus.

Kabul hade en-gång i tiden varit en vacker stad.
Nooria mindes hela trottoarer, trafikljus som skifta-
de färg, kvällsutflykter till restauranger och biogra-
fer, shoppingrundor efter kläder och böcker i fina

affärer.

