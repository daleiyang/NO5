Hon börjar bli bra på att sikta, tänkte Parvana.



Två träffar i rad.



Den här gången var gåvan en enda röd träpärla.



Parvana rullande den mellan fingrarna och funderade över kvinnan som hade kastat den.



Nu när hennes kyrkogårdsarbete var slut, 



hade hon återigen börjat gå ut tillsammans med Nooria och småbarnen mitt på dagen. 



Nooria hade förändrats. 



Hon hade inte sagt något elakt till Parvana på evigheter.



Eller så är det jag som har förändrats, tänkte Parvana. 



Det kändes helt enkelt inte meningsfullt att gräla med Nooria längre.



På eftermiddagen skulle hon träffa Shauzia, 



och tillsammans skulle de gå runt i Kabul och leta efter kunder. 



De tjänade inte lika mycket som på kyrkogården, men det gick bra för dem. 



Parvana hade börjat hitta i Kabul.



”Där borta är det en folksamling”, 



sa Shauzia en fredagseftermiddag och pekade mot idrottsarenan.



Tusentals personer var på väg upp på läktarna.



”Underbart!” utropade Parvana. 



”Folk kommer att vilja röka och tugga tuggummi medan de ser på fotbollsmatchen. 



Vi kommer att sälja slut på allt. Kom!”



De sprang bort till stadions ingång så fort de kunde utan att tappa cigaretterna på marken.

