Men alla tittade på fotot och skakade sedan på
huvudet. Många människor hade blivit arresterade.
Många människor hade försvunnit. De visste vad
mamma frågade efter utan att hon behövde säga
något. 

Till Pul-i-Charkhi-fängelset var det långt att gå
från Parvanas hem. När den enorma fästningen
äntligen kom inom synhåll hade hon ont i benen,
fötterna värkte och värst av allt — hon var livrädd.

Fängelset var mörkt och fult, och det fick Parvana
att känna sig ännu mindre.

Malali skulle inte ha varit rädd, det visste Parva-
na. Malali skulle ha samlat ihop en armé och gått i
täten när de stormade fängelset. Malali skulle ha
varit förtjust över en sådan utmaning. Hon skulle
inte ha varit darrig i knäna som Parvana.

Om Parvanas mamma var rädd, visade hon det
inte. Hon marscherade raka vägen fram till
fängelsegrindarna och sa till vakten:

”Jag har kommit för att hämta min man.” Vakten
brydde sig inte om henne. ”Jag har kommit för att
hämta min man!” sa mamma igen.

Hon tog fram pappas fotografi och höll upp det
framför ansiktet på en av vakterna.

”Han greps igår kväll. Han har inte begått något
brott, och jag vill att han ska släppas!” |

Det kom fler vakter. Parvana ryckte lätt i mammas

40
