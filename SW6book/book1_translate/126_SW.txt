”Men du har ju inte ens träffat honom!” skrek Parvana till Nooria nästa dag vid lunchdags.



Det var första gången de kunde diskutera saken ensamma.



”Klart att jag har träffat honom. Våra familjer var grannar under många år.”



”Men det var ju när han var en liten pojke. Jag som trodde att du ville fortsätta i skolan!”



”Det ska jag också”, sa Nooria. 



”Hörde du inte ett ord av vad mamma sa igår kväll? 



Jag ska flytta till Mazar-i-Sharif i norr. 



Talibanerna har inte makten i den delen av Afghanistan. 



Där kan flickor fortfarande gå i skolan. 



Båda hans föräldrar är välutbildade. 



Jag kan gå ut skolan, och de kommer till och med att skicka mig till universitetet i Mazar.”



Allt detta stod skrivet i ett brev som hade kommit medan Parvana var ute och arbetade. 



Kvinnorna i brudgummens familj var med i samma kvinnogrupp som mamma. 



Brevet hade skickats vidare mellan medlemmarna i gruppen tills det slutligen nådde fram.
