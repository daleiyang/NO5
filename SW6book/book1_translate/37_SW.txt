inte kunde skilja ut fönstret från väggen. Hon höll
ett öga på det hela natten, tills gryningen slutligen
föste undan mörkret och morgonen kikade in genom
rutan.

Så snart det blev ljust slutade mamma, Nooria och
Parvana att låtsas som om de sov. Tyst, för att inte
väcka de små, steg de upp och klädde på sig.

Till frukost åt de lite rester av nan-bröd. Nooria
skulle just sätta på tevatten på den lilla gasspisen i
tvättrummet, när mamma hindrade henne.

”Det finns kokt vatten kvar från igår kväll. Vi
dricker det. Vi har inte tid att vänta på att teet ska
bli färdigt. Parvana och jag ska gå och hämta hem
pappa från fängelset.”

Hon sa det på samma sätt som om hon hade sagt:
”Parvana och jag ska gå till marknaden och köpa
persikor.”

Nan-brödet föll ur Parvanas hand och ner på
vaxduken. Men hon sa inte emot.

Kanske får jag äntligen se ett fängelse inifrån,
tänkte hon.

Fängelset låg långt hemifrån. Kvinnor som inte
hade sällskap av en man fick inte åka buss. De skulle
bli tvungna att gå hela vägen. Men tänk om pappa
hölls fången någon annanstans? Och om de blev
stoppade av talibaner på gatan? Mamma fick égent-
ligen inte lov att gå hemifrån ensam utan manligt

37

