Under större delen av Parvanas liv hade staden
legat i ruiner, och det var svårt för henne att
föreställa sig den annorlunda. Det gjorde ont att
höra berättelser om det gamla Kabul före bombning-
arna. Hon ville inte tänka på allt som bomberna
hade förstört, inklusive pappas hälsa och deras
vackra hus. Det gjorde henne arg, och eftersom hon
inte kunde använda vreden till någonting blev hon
ledsen.

De lämnade den livliga delen av marknaden och
svängde ner på tvärgatan som ledde till deras hus.
Parvana ledde försiktigt sin pappa förbi groparna
och de trasiga delarna av gatan.

Hur kan en kvinna i burka gå på de här gator-
na?” frågade Parvana sin pappa. ”Hur kan de se var
de sätter fötterna?”

”De snubblar ofta”, svarade hennes pappa.

Det hade han rätt i. Parvana hade sett hur de föll.

Hon såg bort mot sitt favoritberg. Det reste sig
majestätiskt i slutet av gatan.

”Vad heter det där berget?” hade hon frågat
pappa strax efter att de hade flyttat till det nya
området.

”Det heter Parvana.”

”Det gör det inte alls”, hade Nooria sagt för-
aktfullt.

”Ljug inte för vårt barn” hade mamma sagt.

18

