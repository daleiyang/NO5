Då gick vattnet åt som hon varit tvungen släpa hem.



Det enda som var värre var när Nooria tvättade håret.



Parvana såg sig omkring i det pyttelilla rummet.



Alla möbler som hon kom ihåg från deras andra hus hade blivit förstörda av bomber eller stulna av plundrare. 



Allt de hade nu var ett högt skåp av trä som hade funnits i rummet när de flyttade in. 



Där förvarades de få tillhörigheter de hade lyckats behålla. 



Två toshaker låg längs väggarna, och det var alla möbler de hade. 



Förr ägde de vackra afghanska mattor. 



Parvana mindes hur hon brukade följa de invecklade mönstren med fingrarna när hon var yngre. 



Nu låg det bara en billig matta på cementgolvet.



Parvana kunde gå tvärs över rummet med tio steg åt ena hållet och tolv steg åt det andra. 



Det var oftast hon som brukade sopa av mattan med deras lilla risknippe till kvast. 



Hon kände till varenda kvadratcentimeter.



I rummets ena ände fanns tvättrummet. 



Det var ett mycket litet rum med en primitiv toalett — inte en sådan modern västerländsk som de hade haft tidigare! 



Den enkla gasspisen stod också där inne, eftersom det fanns en liten ventil där högt upp på väggen som släppte in frisk luft. 



Vattentanken var också där — en metallbehållare som rymde fem hinkar vatten 
