dagarna, men om jag inte kommer hem till kvällen
blir hon orolig.”

Men kvinnan släppte henne fortfarande inte.

Parvana visste inte vad hon skulle ta sig till. Hon
kunde inte stanna kvar i huset hela natten, men den
här skrämda kvinnan ville tydligen inte bli lämnad
ensam.

Hon +trevade efter brickan i mörkret och hittade
två små påsar med torkad frukt och nötter.

”Ta den här”, sa hon och räckte den ena till
kvinnan. ”Man tänker bättre när man har ätit.”

Kvinnan slukade frukten och nötterna i en enda
tugga.

”Ni måste vara utsvulten”, sa Parvana och räckte
henne en påse till.

Parvana tuggade och tänkte och bestämde sig till
sist för vad de skulle göra.

”Det här är det bästa förslag jag kan komma på”,
sa hon. ”Om ni kommer på någonting bättre, så säg
det. Annars gör vi så här. Vi väntar här tills det blir
alldeles kolsvart ute. Då gör vi sällskap hem till mig.
Har ni en chador?”

Kvinnan skakade på huvudet. Parvana önskade
att hon haft med sig sin pakul, men det var sommar
så hon hade lämnat den hemma.

”Är vi överens?” frågade Parvana.

Kvinnan nickade.

