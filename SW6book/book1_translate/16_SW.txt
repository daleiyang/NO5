nerna gör inte Afghanistan till ett vänligare land att
leva i!” sa han.

Trots att bomberna fortfarande föll över Kabul,
föll de inte lika ofta som tidigare. Det pågick fortfa-
rande ett krig i norra delen av landet, och det var där
som det mesta av dödandet ägde rum nuförtiden.

Efter att ytterligare några få kunder hade kommit
och gått, föreslog pappa att de skulle sluta sitt arbete
för dagen.

Parvana reste sig kvickt, men måste sätta sig igen.
Hennes fot sov. Hon masserade den och försökte
sedan resa sig på nytt. Den här gången lyckades hon
ställa sig upp.

Först samlade hon ihop alla de små saker som de
försökte sälja — porslin, örngott, prydnadssaker som
hade överlevt bombningarna. Som många andra
afghaner försökte de sälja vad de kunde. Mamma
och Nooria gick regelbundet igenom familjens tillhö-
righeter för att se vad de kunde klara sig utan. Det
var så många som sålde saker i Kabul att Parvana
förundrades över att det fanns någon som fortfaran-
de ville köpa.

Pappa stoppade ner pennorna och skrivpapperet i
sin axelremsväska. Han stödde sig mot käppen och
tog tag om Parvanas arm och reste sig sakta upp.
Parvana skakade sanden ur filten, vek ihop den och
så gav de sig iväg.

