Hon log och låtsades vara modig. Hon visste att
det var alldeles för mörkt i dörröppningen för att
kvinnan skulle kunna se hennes leende, men det fick
Parvana att känna sig bättre till mods.

”Jag är Malali som leder soldaterna genom fiende-
land”, mumlade hon för sig själv. Det hjälpte också,
trots att det var svårt att känna sig som en stridshjäl-
tinna med en cigarettbricka runt nacken.

De smala, slingrande gatorna på marknadsplatsen
var helt annorlunda i mörkret. Parvana hörde hur
deras fotsteg ekade i de smala gränderna. Hon
funderade på om hon skulle be kvinnan att gå lite
tystare eftersom talibanerna hade gjort det till ett
brott för kvinnor att höras när de gick, men hon
ändrade sig. Om talibanerna fick tag på dem utom-
hus under utegångsförbudet och kvinnan inte hade
någon burka eller något annat heller som skydd för
huvudet, skulle ljuden av deras fotsteg vara det
minsta problemet. Parvana mindes scenerna på sta-
dion. Hon ville inte veta vad talibanerna skulle göra
med henne själv eller hennes följeslagare.

Parvana fick syn på strålkastarna från en bil som
närmade sig och drog in kvinnan i en dörröppning
tills lastbilen, som var full med soldater, hade för-
svunnit längs gatan. Flera gånger var de nära att
snubbla på den ojämna gatubeläggningen. Under en
lång, skräckfylld minut, trodde Parvana att de gått

