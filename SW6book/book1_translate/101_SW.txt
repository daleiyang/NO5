Shauzia lutade sig mot sin bräda.



”Beror på vilken sorts människor de var. 



Om de var elaka, lättretliga typer, skulle de inte tycka om det. 



Om de var vänliga, generösa människor, skulle de inte ha något emot det.”



”Skulle du gilla det?”



Shauzia såg på henne, öppnade munnen för att säga något, 



men stängde den sedan igen och återgick till sitt grävande. 



Parvana frågade inte mera.



Några minuter senare stötte Parvana på en skalle.



”Du, titta här!”



Hon använde brädan för att lossa jorden runt omkring, 



och grävde sedan fram resten med fingrarna så att den inte skulle gå sönder. 



Hon höll upp den framför Shauzia som en trofé.



”Den flinar.”



”Så klart den flinar”, sa Shauzia. 



”Han är glad för att ha fått komma ut i solen efter att ha legat i den mörka jorden så länge. 



Visst är du glad, herr Döskalle?”



Hon gjorde så att skallen nickade.



”Där ser du. Vad var det jag sa? Ställ upp den på gravstenen. Den får bli vår maskot.”



Parvana ställde den försiktigt på den trasiga gravstenen.



”Han får vara som en chef över oss, som vakar över Oss så att vi gör rätt.”
