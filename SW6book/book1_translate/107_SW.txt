”Du är ju alldeles våt”, sa Maryam direkt när Parvana kom innanför dörren.



”Mår du bra?” Mamma rusade fram mot henne.



”Var har du varit? Varför kom du inte hem till lunch?”



”Jag arbetade”, sa Parvana. 



Hon försökte vrida sig undan, men mamma höll henne stadigt om axlarna.



”Var har du varit någonstans?” upprepade mamma. 



”Vi har suttit här och varit skräckslagna för att du hade blivit arresterad!”



Allt som hon hade sett och gjort under dagen spelades nu upp i Parvanas huvud. 



Hon kastade sig om halsen på mamma och grät. 



Mamma kramade henne tills hon lugnat sig och kunde prata igen.



”Berätta nu var du har varit hela dagen.”



Parvana upptäckte att hon inte kunde se sin mamma Ii ögonen när hon berättade, 



så hon tryckte sig mot väggen och sa som det var.



”Jag grävde upp gravar.”



”Vad sa du att du gjorde?” frågade Nooria.

