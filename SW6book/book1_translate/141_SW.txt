sköt de henne också. Jag sprang tillbaka in och
gömde mig i en garderob. Där satt jag väldigt länge.
Jag trodde att de skulle döda mig också, men de
hade dödat färdigt i vårt hus. De var fullt upptagna
med att döda andra människor.

Till slut lämnade jag garderoben och gick ut ur
huset. Det låg kroppar överallt på gatan. Några
soldater körde förbi i en lastbil. De förbjöd oss att
flytta våra familjemedlemmars kroppar eller att ens
täcka över dem. De sa att vi måste stanna inomhus.

Jag var så rädd att de skulle komma tillbaka och
skjuta mig också! När det blev mörkt sprang jag ut.
Jag sprang från hus till hus och försökte undvika
soldaterna. Det låg kroppar överallt. Vildhundarna
hade börjat äta på några av dem, så det låg lösa
kroppsdelar på trottoarerna och på gatorna. Jag såg
till och med en hund som släpade en människoarm i
munnen!

Jag stod inte ut längre. En lastbil hade stannat på
gatan. Motorn gick. Jag hoppade upp på flaket och
gömde mig. Vart lastbilen än var på väg, kunde det i
alla fall inte bli värre.

Vi åkte väldigt länge. När jag slutligen hoppade
av var jag i Kabul. Jag tog mig från lastbilen till
huset där Parvana hittade mig.”

Homa började gråta.

”Jag åkte bara ifrån dem! Jag lämnade mamma
