Mannen som släppts ut från fängelset gick knappt att känna igen, men Parvana visste vem han var.



Trots att hans vita shalwar kamiz nu var grå och trasig, trots att hans ansikte var blekt och härjat, 



var han fortfarande hennes pappa. 



Parvana klängde sig fast vid honom så hårt att fru Weera måste dra bort henne så att pappa kunde lägga sig ner.



”Vi hittade honom på marken utanför fängelset”, sa en av männen som hade hjälpt honom hem till fru Weera. 



”Talibanerna släppte ut honom, men han kunde inte gå någonstans på egen hand. 



Han talade om för oss var han bodde, så min vän och jag satte honom på en karachi och tog med honom hit.”



Parvana satte sig på toshaken hos sin pappa, kramade honom och grät. 



Hon visste att männen stannade kvar och drack te, 



men det var inte förrän de reste sig för att gå för att hinna tillbaka hem i tid före utegångsförbudet, 



som hon kom ihåg att vara artig. 



Hon ställde sig upp.



”Tack för att ni hjälpte pappa hem”, sa hon.
