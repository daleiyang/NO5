och bredvid den stod tvättfatet. j

Det bodde också andra människor i den del av
huset som inte hade rasat. Parvana såg dem när hon
gick ut för att hämta vatten eller följde med pappa
till marknadsplatsen. ”Vi måste hålla oss för oss
själva”, hade hennes pappa sagt. ”Talibanerna upp-
manar folk att spionera på sina grannar. Det är
säkrast om vi inte umgås med de andra.”

Det kanske var säkrast, tänkte Parvana ofta, men
det var också ensamt. Kanske bodde det en annan
flicka i hennes egen ålder alldeles i närheten, men det
skulle hon aldrig få veta. Pappa hade sina böcker,
Maryam lekte med Ali, Nooria hade mamma, men
Parvana hade ingen.

Mamma och Nooria hade torkat av hyllorna i
skåpet. Nu ställde de tillbaka sakerna.

”Här är en hög med saker som din far kan sälja -
på marknaden. Ställ dem vid dörren”, sa mamma till
henne.

Parvana fick syn på ett lysande rött tyg.

”Min fina shalwar kamiz! Den kan vi inte sälja!”

”Det är jag som bestämmer vad vi ska sälja, inte
du. Vi har inte längre någon användning för den, om
du inte tänker gå på någon fest som du inte har
berättat för mig om, förstås.”

Parvana visste att det inte var någon idé att säga
emot. Ända sedan mamma hade tvingats sluta sitt

24
