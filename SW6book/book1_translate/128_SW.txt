

”Jag tänker inte skicka Nooria ensam till Mazar”, 
sa mamma. ”Och eftersom du fortfarande är ett
barn följer du med oss.”

”Jag tänker inte åka”, envisades Parvana. Hon till
och med stampade med foten i golvet.

”Nu gör du som du blir tillsagd”, sa mamma.

”Allt det där rännandet vind för våg på gatorna har

stigit dig åt huvudet.”

”Jag tänker inte åka till Mazar!” upprepade Par-
vana och stampade återigen i golvet.

”Eftersom dina fötter så gärna vill röra på sig, är
det bäst att du tar med dem ut på en promenad”, sa
fru Weera. ”Du kan hämta lite vatten på samma
gång.”

Parvana slet åt sig hinken och kände sig rätt nöjd
när hon smällde igen dörren efter sig.

Parvana blängde ilsket tre dagar i rad. Till slut sa
mamma:

”Nu kan du tvätta bort den där förskräckliga
minen från ansiktet. Vi har bestämt att du får stanna
hemma. Men inte för ditt dåliga uppförandes skull.
Ett elvaårigt barn har inte rätt att sätta sig upp mot
sin mamma. Vi lämnar kvar dig här eftersom det blir
svårt att förklara varför du ser ut som du gör. Din
moster säger naturligtvis ingenting till någon, men vi

kan inte räkna med att alla andra är lika försiktiga.


