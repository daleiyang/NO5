Shauzia och jag vill köpa brickor och saker att sälja. 



På det viset kan jag gå till ställen där det är mycket folk, 



istället för att sitta och vänta på att kunderna ska komma till mig. 



Jag kan tjäna mer pengar.”



”Vi klarar oss bra på det du tjänar på att läsa brev.”



”Nej, mamma, det gör vi inte”, sa Nooria. 



Mamma vände sig snabbt om för att läxa upp Nooria för att hon hade sagt emot henne, men Nooria fortsatte.



”Vi har ingenting kvar att sälja. 



Det Parvana tjänar ihop räcker till nan, ris och te, men vi får inget över.



Vi behöver pengar till hyran, till gas, till lampbränsle. 



Om hon kan tjäna mer pengar på att gräva upp gravar och är villig att göra det, 



tycker jag att hon borde få det.”



Nu var det Parvanas tur att bli förvånad. 



Tog Nooria hennes parti? Något sådant hade aldrig hänt förut.



”Jag är glad att er far inte är här och kan höra hur ni svarar mig!”



”Det är just det”, sa fru Weera stillsamt. 



”Deras far är inte här. Allt är inte som vanligt. 



Då tvingas vanliga människor ta sig för ovanliga saker bara för att överleva.”



Till slut gav mamma med sig.



”Du måste berätta allt som händer för mig”, sa hon till Parvana. 



”Vi skriver om det i tidningen så att alla får veta vad som pågår.”
