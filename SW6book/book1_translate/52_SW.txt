Det kändes underligt att vara på marknadsplatsen utan pappa.



Parvana förväntade sig nästan att få syn på honom på deras vanliga ställe, 



sittande på filten medan han läste och skrev brev åt kunderna.



Kvinnor fick inte lov att gå in i affärerna. 



Det var männens uppgift att göra alla inköp, men om kvinnorna ändå handlade, fick de stå utanför och ropa vad de ville ha. 



Parvana hade sett hur affärsinnehavare hade blivit slagna för att de betjänade kvinnor inne i sina affärer.



Parvana var inte säker på om hon betraktades som kvinna eller inte. 



Å ena sidan kunde hon råka illa ut för att hon inte hade någon burka på sig om hon stod utanför affären och ropade vad hon ville ha. 



Och å andra sidan kunde hon råka illa ut för att hon inte uppträdde som en kvinna om hon gick in i affären!



Hon sköt upp beslutet genom att först köpa nan.



Bagarens stånd hade en lucka utåt gatan.



Parvana drog sin chador tätare kring ansiktet så att bara ögonen syntes.
