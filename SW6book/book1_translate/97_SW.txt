Det var en vacker vit näsduk med broderade kanter.



Parvana skulle just se upp mot fönstret och le som tack när Shauzia damp ner på filten.



”Vad är det du har där?”



Parvana hoppade till och stoppade ner näsduken i fickan.



”Ingenting. Hur har du haft det idag?”



”Som vanligt, men jag har goda nyheter. 



Några av tepojkarna hörde om ett sätt att tjäna pengar. Mycket pengar.”



”Hur då?”



”Du kommer inte att tycka om det. 



Det gör faktiskt inte jag heller, men man tjänar bättre än vi gör nu.”



”Vad är det?”



Shauzia berättade för henne. Parvana tappade hakan.



Shauzia hade haft rätt. Hon tyckte inte om det.

