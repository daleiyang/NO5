”Jag har också någonting att arbeta för”, sa
Shauzia. ”Jag arbetar för att komma bort från
Afghanistan.” |

”Kommer du inte att sakna din familj?” frågade
Parvana.

”Farfar letar efter en man som jag kan gifta mig
med”, svarade Shauzia. ”Jag hörde när han pratade
med farmor. Han sa att jag borde gifta mig snart och
eftersom jag är så ung får de ett bra brudpris för mig
och då får de massor med pengar att leva på.”

”Men kan inte din mamma hindra honom?”

”Vad skulle hon kunna göra? Hon måste bo
hemma hos dem. Hon har ingen annanstans att ta
vägen.” Shauzia stannade och tittade på Parvana.
”Jag kan inte gifta mig! Jag vill inte gifta mig!”

”Hur kommer din mamma att klara sig om inte
du är där? Hur ska hon skaffa mat?”

”Vad ska jag ta mig till?” jämrade sig Shauzia.
”Om jag stannar kvar här och gifter mig är livet slut.
Om jag ger mig av har jag kanske en chans. Det
måste finnas ett ställe någonstans i världen där jag
kan bo. Är det alldeles fel tänkt?” Hon torkade
tårarna i ansiktet. ”Har jag något val?”

Parvana visste inte hur hon skulle kunna trösta sin
vän.

En dag kom det en besökare till fru Weera, en

medlem i kvinnogruppen som just hade tagit sig ut

