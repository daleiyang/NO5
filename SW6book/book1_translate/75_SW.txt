Till din bröllopsdag sänder jag dig mina varmaste
lyckönskningar inför framtiden. Din far, min bror, är
en god man, och han har säkerligen valt en god man
till make åt dig. Till en början kommer du att tycka
att det är svårt att vara borta från familjen, men du
kommer att få en ny familj. Snart kommer du att
känna dig hemma hos dem. Jag hoppas att du ska bli
lycklig, att du blir välsignad med många barn och att
du får leva tills din son får egna söner.

När du väl lämnar Pakistan och återvänder till
Afghanistan tillsammans med din nye make, förlorar
vi antagligen kontakten. Var snäll och spara mitt
brev och glöm mig inte, för jag kommer aldrig att
glömma dig.

Din kära faster, Sohila.”

Parvana slutade läsa. Talibanen satt tyst bredvid
henne. :

”Ska jag läsa det en gång till?”

Han skakade på huvudet och räckte ut handen
efter brevet. Parvana vek ihop och lämnade tillbaka
det. Hans händer darrade när han stoppade ner det i
kuvertet. Hon såg en tår falla från hans ena öga. Den
rullade nerför kinden tills den landade i skägget.

Min fru är död”, sa han. ”Det här fanns bland
hennes tillhörigheter. Jag ville veta vad som stod i

det.”

