Genom att hjälpa sin pappa att gå till marknaden fick hon vara utomhus några timmar varje dag.



Hon var alltid glad över att få gå ut, 



trots att det innebar att hon måste sitta i timmar på en filt som låg utbredd på den hårda marken på marknadsplatsen. 



Det var åtminstone något att göra. 



Hon hade till och med vant sig vid att hålla tyst och skyla sitt ansikte.



Hon var liten för sina elva år. 



Som liten flicka kunde hon oftast vara utomhus utan att bli ifrågasatt.



”Den här flickan måste stödja mig när jag går”,



brukade hennes pappa svara de talibaner som frågade och peka på sitt ben. 



Han hade förlorat underbenet när gymnasieskolan där han var lärare bombades. 



Han hade också fått inre skador och var ofta trött.



”Jag har ingen son hemma, förutom en liten tvååring”, förklarade han.



Parvana brukade sjunka ihop ännu mer på filten och försöka se mindre ut. 



Hon var rädd för att titta upp på soldaterna. 



Hon hade sett vad de gjorde, särskilt mot kvinnor, hur de brukade piska och slå dem som de tyckte borde straffas.



Medan hon hade suttit där på marknadsplatsen dag efter dag, hade hon också fått se en hel del. 

