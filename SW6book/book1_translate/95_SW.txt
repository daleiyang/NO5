”Talibanerna är inte inbjudna.” Fru Weera log åt
sitt eget lilla skämt.

”Vad kommer vi att få lära oss?”

”Landhockey”, svarade Parvana. ”Fru Weera var
gymnastiklärare förut.”

Tanken på en hemlig landhockeyskola i deras
lägenhet var så tokig att alla började skratta. Shau-
zia skrattade fortfarande när hon gav sig av hemåt
några minuter senare.

De hade mycket att tala om vid middagen den
kvällen.

”Vi måste hälsa på hennes mor”, sa mamma. ”Jag
skulle vilja intervjua henne för vår tidning.”

”Hur ska ni kunna göra en tidning?” frågade
Parvana.

Fru Weera svarade på frågan.

”Vi smugglar ut artiklarna till Pakistan och tryck-
er den där. Sedan smugglar vi tillbaka tidningen
några exemplar åt gången.”

”Vem ska sköta smugglingen?” frågade Parvana,
lite ängslig för att de skulle tvinga henne att göra
det. Om de kunde göra om henne till pojke hade de
kanske också andra planer.

”Det gör andra kvinnor i vår organisation”, sva-
rade mamma. ”Vi har haft besök medan du var på
marknaden. Några av våra medlemmar är gifta med
män som stödjer vårt arbete och gärna hjälper till.”



