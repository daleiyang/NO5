”Hur skulle du annars kunna se ut som en pojke?” frågade mamma. 
 


”Klipp Noorias hår! Hon är äldst! Det är hennes ansvar att ta hand om mig, inte mitt att ta hand om henne!”



”Ingen skulle tro på att jag var pojke”, sa Nooria lugnt medan hon tittade ner på sin kropp. 



Att Nooria var så lugn gjorde bara Parvana ännu argare.



”Jag kommer också att se ut så där snart”, sa Parvana.



”Tror du ja.”



”Det pratar vi om då”, sa mamma snabbt för att avleda grälet som hon visste låg i luften. 



”Till dess har vi inget annat val. Någon måste kunna gå ut,



och du är den som troligast skulle kunna tas för pojke.”



Parvana funderade på saken. 



Hon sträckte upp handen längs ryggen för att känna hur långt hennes hår hade blivit.



”Du måste bestämma själv”, sa fru Weera. ” 



vi kan tvinga dig att klippa håret, men det är ändå du själv som måste gå ut och spela din nya roll. 



Vi vet att det är en stor sak att be om, men jag tror att du klarar det. Vad säger du?”



Parvana insåg att fru Weera hade rätt. 



De skulle kunna hålla fast henne och klippa av håret, 



men när det gällde allt det andra måste de förlita sig på hennes samarbetsvilja.

