”Vem är du, min pojke?”

Parvana såg upp i ett främmande ansikte. Hon
backade.

”Jag trodde att det var min pappa”, sa hon med
tårar på kinderna. 

Mannen lade sin hand på hennes axel.

”Du verkar vara en bra pojke. Jag är ledsen att jag
inte är din far.” 

Han tvekade och sa sedan med lägre röst:

”Sitter din far i fängelse?”

Parvana nickade.

”Det händer ibland att folk släpps ur fängelset.
Ge inte upp hoppet.”

Mannen fortsatte sin väg mellan marknadsstån-
den, och Parvana återvände till sin filt.

En eftermiddag när Parvana skulle skaka filten
innan hon gav sig av hemåt, fick hon syn på något
färgglatt på det grå yllet. Hon böjde sig ner och tog
upp det.

Det var en liten broderad tygbit, inte mer än fem
centimeter lång och två och en halv centimeter bred.
Parvana hade aldrig sett den förut. Medan hon
funderade över var den hade kommit ifrån, vandra-
de hennes ögon upp mot det svartmålade fönstret
där hon trodde att hon hade sett något röra sig ett
par veckor tidigare. Nu var där helt stilla.

Vinden måste ha burit med sig den lilla broderade

