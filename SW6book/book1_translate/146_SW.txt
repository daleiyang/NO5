Männen gav sig av. Parvana ville lägga sig hos
pappa igen, men fru Weera hindrade henne.

”Låt honom vila nu. Det blir gott om tid att prata
i morgon.”

Parvana lydde, men fru Weera fick sköta om
honom i flera dagar innan han började bli lite bättre.
Mesta tiden var han alldeles för sjuk och trött för att
ens orka prata. Han hostade mycket.

”Det där fängelset måste ha varit kallt och fuk-
tigt”, sa fru Weera.

Parvana hjälpte henne att koka buljong och mata-
de sedan pappa med sked tills han kunde sitta upp
och äta själv.

”Nu är du både min dotter och min son”, sa
pappa när han blivit tillräckligt frisk för att lägga
märke till hennes nya utseende. Han rufsade om
hennes kortklippta hår och log.

Parvana gick många vändor till vattenkranen.
Pappa hade blivit illa slagen, och grötomslagen som
fru Weera förband hans sår med måste bytas och
tvättas ofta. Homa hjälpte också till, för det mesta
genom att hålla fru Weeras dotterdotter lugn så att
pappa fick vila.

Parvana tyckte inte att det gjorde någonting att
han inte kunde tala med detsamma. Bara att han var
hemma gjorde henne överlycklig. Hon tillbringade

dagarna med att tjäna pengar och kvällarna med att


