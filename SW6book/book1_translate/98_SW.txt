Ben. De skulle gräva upp ben.



”Jag är inte så säker på att det här är någon bra idé”, sa Parvana till Shauzia nästa morgon.



Hon hade med sig filten och pappas skrivsaker.



Hon hade inte vågat berätta för mamma att de skulle gå och gräva upp ben, 



så hon hade varit tvungen att ta med sig sakerna.



”Det är bra att du tog med dig filten. 



Den kan vi använda att bära benen i.” 



Shauzia lyssnade inte på Parvanas invändningar. 



”Kom nu. Det är bäst att vi skyndar oss så vi inte kommer efter de andra.”



Att komma efter de andra lät inte så illa i Parvanas öron, 



men efter en snabb blick upp mot hennes hemliga väns övermålade fönster på andra sidan marknadsplatsen, 



följde hon lydigt efter Shauzia när de sprang för att hinna ifatt de andra i gruppen.



Himlen var mörk av moln. 



De gick i nästan en timme längs gator där Parvana inte kände igen sig.



Så småningom kom de fram till ett av de områden i Kabul som skadats värst av raketer. 
