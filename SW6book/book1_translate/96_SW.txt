Nooria hade massor av idéer kring skolan. Hon
hade tänkt utbilda sig till lärare efter gymnasiet,
innan talibanerna satte stopp för hennes planer. När
skolorna just hade stängt fick hon och Parvana
undervisning av pappa ett tag, men han var inte frisk
så det rann ut i sanden.

”Jag skulle kunna undervisa i matematik och
historia”, sa Nooria. ”Fru Weera kan lära ut frisk-
vård och naturvetenskap och mamma kan lära er att
läsa och skriva.” 

Parvana tyckte inte om tanken på att bli undervi-
sad av Nooria. Som lärare skulle hon bli ännu
stöddigare än hon redan var som storasyster! Men
hon kunde inte minnas när hon senast sett Nooria så
ivrig och glad inför någonting, så hon sa ingenting.

Parvana och Shauzia träffades nästan varje dag på
marknaden. Parvana väntade på att hennes vän
skulle komma bort till henne. Hon var fortfarande
för blyg för att springa iväg till tepojkarna och leta
efter henne. De pratade om att en dag ha tillräckligt
mycket pengar för att kunna köpa brickor och saker
att sälja, men ännu hade ingen av dem kommit på
hur de skulle göra.

En dag när hon satt och väntade på kunder,
landade någonting rakt på Parvanas huvud. Hon
drog det snabbt till sig. Efter att först ha sett efter att
ingen såg henne, tog hon sig en titt på den senaste

