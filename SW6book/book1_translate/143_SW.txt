Shauzia upp hemma hos Parvana.

”Jag är verkligen glad att du kom”, sa fru Weera
och nickade bort mot Parvana.

De gick ut på trappavsatsen där Parvana inte
kunde höra dem, och pratade en liten stund. Sedan
kom de tillbaka in och efter att ha hämtat några
hinkar med vatten, satte sig Shauzia ner på toshaken
bredvid Parvana.

Hon pratade om de gamla vanliga sakerna en
stund, hur det hade gått med försäljningen, folk hon
hade träffat på marknaden, samtal hon hade haft
med några av tepojkarna och andra pojkar som
arbetade där. Till slut sa hon:

”Det är inte roligt att arbeta ensam. Marknaden
är sig inte lik när inte du är där. Kom tillbaka, är du
snäll!”

När hon sa det på det viset visste Parvana att hon
inte kunde säga nej. Hon hade vetat hela tiden att
hon måste stiga upp förr eller senare. Hon hade nog
egentligen inte tänkt stanna där på toshaken till sin
död. En del av henne ville bara försvinna, men en
annan del ville stiga upp och fortsätta leva och vara
Shauzias vän. Med lite övertalning från Shauzia
vann den där andra delen.

Parvana steg upp ur sängen och fortsatte som
förut. Hon gick till sitt arbete på marknaden, hämta-

de vatten, lyssnade på fru Weeras historier och lärde

