”Shauzia?” viskade Parvana.
”Säg Shafiq. Och vad ska jag kalla dig?”
”Kasim. Vad gör du här?” 
”Samma som du, dumbom. Du, jag måste gå
tillbaka till teståndet. Är du kvar här ett tag?
Parvana nickade. ”Bra, jag kommer tillbaka.” 
Shauzia plockade upp sina tesaker och sprang
tillbaka till ståndet. Parvana satt där förstummad
och såg hur hennes gamla klasskamrat sprang iväg
till de andra tepojkarna. Det var bara om hon tittade
mycket noga, som Parvana kunde skilja ut sin
klasskamrat från de andra. Sedan insåg hon att det
inte var så bra att stirra eftersom någon skulle kunna
fråga vad hon tittade på, så Parvana vände bort
blicken. Shauzia försvann i marknadsvimlet.
Shauzia och Parvana hade inte varit särskilt nära
varandra i skolan. De hade haft andra vänner.
Så det fanns andra flickor som hon i Kabul! Hon
försökte minnas vilka som hörde till Shauzias familj,
men lyckades inte. Hon hade svårt att koncentrera
