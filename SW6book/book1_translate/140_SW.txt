unga kvinnan in i tvättrummet och stängde dörren.

Parvana lade upp nya varor på brickan inför nästa
dag och bredde sedan ut bordsduken på golvet. Just
när hon hade ställt fram nan och tekoppar kom fru
Weera ut från tvättrummet med deras gäst.

Klädd i mammas rena kläder, med håret tvättat
och uppsatt, såg den unga kvinnan mindre rädd ut,
men tröttare. Hon lyckades dricka en halv kopp te
och äta några tuggor ris innan hon somnade.

Hon låg fortfarande och sov när Parvana gav sig
iväg till sitt arbete nästa morgon.

”Hämta lite vatten åt oss, är du snäll”, sa fru
Weera till Parvana innan hon gick iväg till markna-
den. ”Den stackars flickans kläder behöver tvättas.”

Till slut, efter middagen den kvällen, kunde flick-
an berätta.

”Jag heter Homa”, sa hon. ”Jag lyckades ta mig
ut från Mazar-i-Sharif precis efter att talibanerna
intog staden.”

”Har talibanerna tagit makten i Mazar?” utropa-
de Parvana. ”Det kan inte vara sant! Min mamma är
där. Min bror och mina systrar är där.”

”Talibanerna är i Mazar”, upprepade Homa. ”De
gick från hus till hus och letade efter fiender. De kom
till vårt hus. De gick bara rakt in! De tog min pappa
och min bror och förde ut dem. De sköt dem mitt

ute på gatan. Min mamma började slå dem och då


