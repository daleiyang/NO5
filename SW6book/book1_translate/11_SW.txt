När talibanerna kom önskade hon mest av allt att hon var osynlig.

Nu bad kunden hennes pappa att läsa brevet en gång till.

”Läs långsamt, så att jag kommer ihåg det och kan berätta för min familj.”

Parvana skulle gärna ha velat få ett brev.
Postutdelningen hade nyligen kommit igång igen i Afghanistan, efter att i åratal ha varit störd av kriget.
Många av hennes vänner hade flytt ur landet tillsammans med sina familjer. 
Hon trodde att de var i Pakistan, men hon var inte säker så hon kunde inte skriva till dem. 
Hennes egen familj hade flyttat så ofta på grund av bombningarna, att hennes vänner inte längre visste var hon bodde.
”Afghanerna är spridda över jorden som stjärnorna över himlen”, sa hennes pappa ofta.

Hennes pappa läste klart mannens brev för andra gången. Kunden tackade honom och betalade.

”Jag söker upp dig när det är dags att skriva ett svar.” !

De flesta i Afghanistan kunde varken läsa eller skriva. 
Parvana var en av dem som hade haft tur.
Båda hennes föräldrar hade studerat vid universitetet, och de tyckte att alla har rätt till utbildning, även flickor.

Kunderna kom och gick under eftermiddagen. 


