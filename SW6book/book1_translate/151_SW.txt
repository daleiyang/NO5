satt Parvana på sin filt på marknadsplatsen när
någonting föll ner på hennes huvud. Det var en
pytteliten kamel gjord av pärlor. Kvinnan i fönstret
levde fortfarande! Hon mådde bra, eller i alla fall
tillräckligt bra för att låta Parvana få veta att hon
fortfarande var kvar. Parvana hade lust att hoppa
upp och ner och dansa. Hon ville ropa och vinka
upp mot det målade fönstret. Istället satt hon tyst
och försökte tänka ut ett sätt att säga adjö.

Hon hade nästan hunnit ända hem den eftermid-
dagen när hon kom på vad hon skulle göra.

På vägen tillbaka till marknaden efter lunch,
grävde hon försiktigt upp några vilda blommor som
växte i de sönderbombade ruinerna. Hon hade sett
dem växa där under tidigare år, och hoppades att
hon hade rätt i att de var en sådan sort som
blommade år efter år. Om hon planterade blommor-
na på det ställe där hon brukade lägga sin filt, skulle
kvinnan i fönstret förstå att hon inte skulle komma
tillbaka. Blommorna skulle vara vackra att se på.
Hon hoppades att de skulle bli en fin present.

På sitt vanliga ställe på marknaden började Parva-
na gräva upp den hårda jorden genom att först
sparka på den med foten. Hon använde också
händerna, liksom en sten som hon hittade i närhe-
ten.

Männen och pojkarna på marknaden samlades


