Ljudet var alldeles för lågt och alldeles för sorgset
för att vara skrämmande.

”Hallå?” ropade Parvana, inte alltför högt.

Det var för mörkt för att kunna se var kvinnan
satt någonstans. Parvana fumlade omkring bland
sakerna på brickan tills hon hittade en av tänd-
sticksaskarna. Hon tände en sticka och lågan
flammade upp. Hon höll den brinnande tändstick-
an framför sig och letade efter den gråtande kvin-
nan.

Det behövdes tre tändstickor innan hon fick syn
på figuren som satt hopkrupen mot väggen. Hon
fortsatte att tända tändstickor så att hon kunde se
medan hon gick fram mot kvinnan.

”Vad heter ni?” frågade Parvana. Kvinnan fortsat-
te att gråta. ”Då talar jag om vad jag själv heter. Jag
heter Parvana. Jag borde säga att jag heter Kasim,
för jag låtsas vara pojke. Jag är klädd som pojke så
att jag ska kunna tjäna pengar, men egentligen är jag

en flicka. Så nu vet ni min hemlighet.”

