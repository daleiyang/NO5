Liknelser och metaforer



Läs texten och stryk under liknelserna och ringa in metaforerna.



Hej dagboken!



I helgen var jag och farfar på en annorlunda resa.



Vi var på en handelsträdgård och gick en kurs i trädgårdsodling eftersom farfar påstår att jag har gröna fingrar.



Kursen var som julafton för mig. 



Jag fick lära mig massor och sög i mig all kunskap som ett hungrigt bi. 



Farfar hade nog lite tråkigt. 



”Jag känner mig som en nolla”, sa han när han råkat gräva sönder en dyrbar buske. 



”Jag borde ha stannat hemma och grävt i minnet i stället.” 



Jag gav farfar en kram och sa att han hade ett hjärta av guld.



Då blev han glad som en lärka igen.



Välj en av liknelserna och skriv en egen mening där den finns med. 



Välj en av metaforerna och skriv en egen mening där den finns med.



I en liknelse jämför man en sak med en annan. 



I jämförelsen använder man ordet "som" eller "liksom":



Du är som en ros.



Liknelser hör till bildspråket och används för att skapa inre bilder hos läsaren.



Ett annat bildspråk som liknar liknelsen är metaforen. 



I metaforen använder man inte jämförelseordet "som".



I metsforen överför man ett uttryck från ett sammanhang till ett annat.



Ordet får då en annan betydelse: ha is i magen.



I poesi och berättelser använder man liknelser och metaforer för att skapa nya bilder i läsarens huvud:



Kärleken är som sockervadd och glass.



Du är mitt sockervadd, min glass.

