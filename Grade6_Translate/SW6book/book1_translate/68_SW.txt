Parvana gick ut från affären med ris och te och var mycket stolt över sig själv.



”Jag klarar det här!” viskade hon.



I grönsaksståndet var löken billig. Hon köpte några stycken.



”Titta vad jag har med mig!” utropade Parvana när hon rusade in genom dörren där hemma. 



”Jag gjorde det! Jag gick och handlade, och ingen försökte hindra mig.” 



”Parvana!”



Maryam sprang fram till henne och gav henne en kram. 



Parvana kramade henne tillbaka så gott hon kunde med famnen full av mat. 



Mamma låg återigen på toshaken med ansiktet mot väggen, ryggen vänd ut mot rummet. 



Ali satt bredvid henne, han klappade henne och sa: "Mama-ma”, och försökte fånga hennes uppmärksamhet. 



Nooria tog matvarorna från Parvana och räckte henne vattenhinken.



”När du nu ändå har sandalerna på”, sa hon.



”Vad är det för fel på mamma nu?” 



”Schhh, inte så högt! Vill du att hon ska höra a dig? 



Hon blev sorgsen när hon såg dig i Hossains kläder.



Det kan man väl inte klandra henne för? 



Dessutom gick fru Weera hem till sig, och det gjorde henne ledsen. 



Gå och hämta vatten nu, är du snäll.” 
