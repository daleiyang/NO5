brukade pappa säga. 



”Landminor är lika vanliga som stenar och kan slita sönder dig utan minsta förvarning. 



Minns vad som hände din bror.”



Parvana kom ihåg när någon från FN hade kommit till skolan och visat en plansch där man kunde se olika sorters landminor. 



Hon försökte påminna sig hur de såg ut. 



Allt hon mindes var att en del såg precis ut som leksaker; 



särskilda minor för att spränga barn i luften. 



Parvana kikade genom dörröppningen in i mörkret. 



Ibland hände det att soldater placerade ut minor i hus innan de gav sig av. 



Kunde någon ha lagt en landmina här? 



Skulle hon sprängas i luften om hon gick in?



Hon visste att hon hade tre saker att välja mellan.



Hon kunde vänta med att kissa tills hon kom hem.



Det var omöjligt, nu kunde hon verkligen inte hålla sig längre. 



Eller så kunde hon kissa utomhus där hon riskerade att bli sedd av andra människor som då skulle gissa att hon var en flicka. 



Det tredje alternativet var att kliva in i mörkret, 



kissa ifred och hoppas att hon inte sprängdes i luften.



Hon valde det tredje. 



Hon drog djupt efter andan och medan hon bad en snabb bön gick hon över tröskeln. 



Hon exploderade inte.



”Inga landminor?” frågade Shauzia när Parvana återvände.


