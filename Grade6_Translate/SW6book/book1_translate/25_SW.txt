Ända sedan mamma hade tvingats sluta sitt arbete, hade hon blivit allt retligare för varje dag som gick.



Parvana lade kläderna tillsammans med de andra sakerna vid dörren. 



Hon drog med fingrarna över det vackra broderiet. 



Hon hade fått den som eidpresent av sin moster i Mazar-i-Sharif, en stad i norra Afghanistan. 



Hon hoppades att hennes moster skulle bli arg på mamma för att hon sålde den.



”Varför säljer vi inte Noorias finkläder? Hon ska inte gå någonstans.”



”Hon kommer att behöva dem när hon gifter sig.”



Nooria gjorde en överlägsen min åt Parvana. 



Som en extra förolämpning slängde hon med huvudet så att hennes långa hår gungade fram och tillbaka.



”Den som du gifter dig med blir det synd om”, sa Parvana. 



”Han kommer att få en snobbig mallgroda till fru.”



”Nu räcker det”, sa mamma.



Parvana var rasande. Mamma höll alltid på Nooria. Parvana hatade Nooria, 



och hon skulle ha hatat sin mamma också om hon inte hade varit hennes mamma.



Ilskan rann av henne när hon såg mamma ta upp Hossains kläder och lägga upp dem på översta hyllan i skåpet. 



Mamma såg alltid sorgsen ut när hon rörde vid Hossains kläder.



Nooria hade inte alltid varit äldst. 

