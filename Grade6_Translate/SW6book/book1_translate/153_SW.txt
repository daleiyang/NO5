Han plattade till jorden en sista gång och Parvana och en av de andra hjälpte honom att resa sig upp.



Han log en gång till mot Parvana och gick sedan sin väg.



Parvana väntade bredvid blommorna tills folksamlingen hade skingrats. 



När hon var säker på att ingen såg, tittade hon upp mot fönstret och vinkade ett snabbt farväl. 



Hon var inte säker, men hon trodde att hon såg någon vinka tillbaka.



Två dagar senare var de färdiga att ge sig av. 



De skulle resa med lastbil, precis som resten av familjen hade gjort.



”Reser jag som din son eller din dotter?” frågade Parvana sin pappa.



”Det bestämmer du själv”, sa han. ”I vilket fall som helst är du min lilla Malali.”



”Titta vad jag har här!” sa fru Weera. 



Efter att ha förvissat sig om att kusten var klar, 



tog hon fram flera exemplar av mammas tidning som hon gömt under burkan. 



”Är den inte fin?”



Parvana bläddrade snabbt igenom tidningen innan hon gömde den igen.



”Den är underbar”, sa hon.
