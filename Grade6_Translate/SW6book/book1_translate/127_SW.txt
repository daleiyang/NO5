Parvana hade läst brevet, men hon hade fortfarande massor med frågor.



”Vill du verkligen göra det här?”



Nooria nickade.



”Se bara på mitt liv här. Jag avskyr talibanregimen. 



Jag är trött på att passa småbarnen. 



Mina elever träffas så sällan att det nästan inte är värt det.



Jag har ingen framtid här. 



I Mazar får jag i alla fall gå i skolan, 



vara utomhus utan att tvingas bära burka och skaffa mig ett jobb. 



I Mazar kan jag kanske få något slags liv. 



Ja, det här är vad jag vill göra.”



Under de följande dagarna blev det många diskussioner om vad som nu skulle hända. 



Eftersom hon var ute och jobbade kunde Parvana inte delta i diskussionerna. 



Hon blev bara informerad om planerna när hon kom hem igen på kvällen.



”Vi åker till bröllopet i Mazar”, berättade mamma. 



”Vi kan bo hos er moster under bröllopsförberedelserna. 



Sedan flyttar Nooria hem till sin nya familj.



Vi återvänder till Kabul i september.”



”Men vi kan inte lämna Kabul!” utropade Parvana. 



”Hur blir det då med pappa? Vad händer om han släpps ut ur fängelset och vi inte är här? 



Då vet han inte var han ska leta efter oss!”



”Jag kommer :att vara här”, sa fru Weera. 



”Jag kan berätta för er far var ni är någonstans och ta hand om honom tills ni kommer tillbaka.”
