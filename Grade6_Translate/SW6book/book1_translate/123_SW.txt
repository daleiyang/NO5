Nu när bergspassen var framkomliga kom det handlare till Kabul från hela Afghanistan. 



Från sin filt på marknadsplatsen och när hon gick runt och sålde cigaretter med Shauzia, 



såg Parvana människor från olika stammar i Bamian, 



från ökenregionen Rigestan nära Kandahar och från Wakhanpasset nära Kina.



Ibland stannade de här männen till och köpte torkad frukt och cigaretter av henne. 



Ibland bad de henne skriva något åt dem. 



Hon brukade alltid fråga var de kom ifrån och hur det var att leva där, 



så att hon skulle ha något nytt att berätta för familjen när hon kom hem. 



Ibland berättade de om vädret.



Ibland berättade de om de vackra bergen eller fälten med opiumvallmo på väg att slå ut, 



eller fruktträdgårdarna som dignade av frukt. 



Ibland berättade de för henne om kriget, om strider de hade sett och människor de förlorat. 



Parvana lade allt på minnet för att kunna återge det för familjen när hon kom hem.



Med hjälp av mammas och fru Weeras kvinnogrupp hade de startat en liten skola. 



Nooria var lärare. Talibanerna stängde alla skolor de upptäckte,



så Nooria och fru Weera var mycket försiktiga. 



I den här skolan gick det bara fem flickor, Maryam inräknad. 



De var allihop ungefär i hennes ålder. 



De undervisades i två olika grupper, aldrig vid samma tid två dagar i rad.
