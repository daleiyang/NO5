På vägen hem stannade Parvana vid vattenkranen.



Hennes kläder var smutsiga. 



Hon tvättade dem så gott hon kunde medan hon fortfarande hade dem på. 



Hon tog ut pengarna ur fickan och delade upp dem i två högar. 



En del stoppade hon tillbaka i fickan för att ge till mamma. 



Resten gömde hon på botten av axelremsväskan under pappas skrivpapper. 



Slutligen stoppade hon hela huvudet under kranen



och hoppades att det kalla vattnet skulle tvätta bort minnena av vad hon sysslat med hela dagen. 



Men varje gång hon blundade såg hon herr Dödskalle och hans kamrater där de stod uppradade på gravstenen och flinade mot henne.


