Hon hade lärt sig lite engelska i skolan, och en dag när Parvana kom hem från arbetet, 



hörde hon hur Homa och pappa talade engelska med varandra.



Homa stakade sig en hel del, men från pappas mun flöt orden i en jämn ström.



”Har du med dig ännu en välutbildad kvinna hem idag?” frågade pappa Parvana och log.



”Nej, pappa”, svarade Parvana. ”Jag har bara med mig lite lök.”



Av någon anledning tyckte alla att det var roligt,



och det var härligt att höra skratt i huset.



En sak i hennes liv hade blivit bra igen. Pappa var hemma nu. 



Kanske skulle också resten av familjen komma hem snart.



Parvana var hoppfull. På marknaden jagade hon efter kunderna precis som de riktiga pojkarna. 



Fru Weera trodde att pappa skulle bli fortare frisk med hjälp av medicin, 



så Parvana jobbade och slet ända tills hon hade lyckats tjäna ihop tillräckligt mycket pengar för att kunna köpa den. 



Medicinen verkade hjälpa.



”Det känns som om jag arbetar för ett mål nu”, sa hon till Shauzia en dag när de gick omkring och letade efter kunder. 



”Jag arbetar för att få tillbaka min familj.”
