Parvana stannade hemma några dagar. 



Hon gick iväg för att hämta vatten och hon och Nooria tog med sig småbarnen ut i solskenet, 



men förutom det ville hon vara hos sin familj.



”Jag behöver en paus”, sa hon till mamma. 



”Jag vill inte se något mer otäckt på ett tag.”



Mamma och fru Weera hade hört talas om vad som hade hänt på stadion av andra medlemmar i kvinnogruppen. 



Några hade makar och söner som hade varit där.



”De gör så varje fredag”, sa mamma. ”Vad är det för land vi lever i?”



”Kommer de att ta dit pappa?” ville Parvana fråga, men det gjorde hon inte. 



Det skulle inte hennes mamma kunna svara på.



Medan hon stannade hemma övade hon räkning med Maryam, 



försökte lära sig att laga kläder av Nooria och lyssnade på fru Weeras berättelser. 



De var inte lika bra som pappas historier. 



Oftast beskrev hon landhockeymatcher eller andra sporthändelser.
