Parvana lämnade väggen och satte sig på toshaken. 



Hon berättade allt hon varit med om under dagen.



”Såg du riktiga ben?” frågade Maryam. Fru Weera tystade ner henne.



”Så det är så här långt det har gått i Afghanistan”, sa mamma. 



”Vi gräver upp våra förfäders ben för att kunna köpa mat åt våra familjer!”



”Ben används till många olika saker”, svarade fru Weera. 



”Hönsfoder, matolja, tvål och knappar. 



Jag har hört att man använder djurben på det här sättet men inte människoben, 



men jag antar att människor också är djur.”



”Var det värt det?” frågade Nooria. ”Hur mycket pengar tjänade du?”



Parvana tog ut pengarna hon hade i fickan och grävde sedan fram resten av pengarna ur axelremsväskan. 



Hon lade alltihop på golvet så att alla kunde se.



”Allt det där för att gräva upp gravar”, stönade fru Weera.



”I morgon återgår du till att läsa brev. 



Inget mer grävande för din del!” förkunnade mamma. 



”Så stort behov av pengar har vi inte!”



”Nej”, sa Parvana till mamma.



”Förlåt, vad sa du?”



”Jag vill inte sluta än. 
