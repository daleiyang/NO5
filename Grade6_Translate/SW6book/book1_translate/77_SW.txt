Parvana försökte minnas hur hennes mamma hade brukat förhandla om priset med försäljarna på marknaden när hon hade kunnat gå och handla.



Hon brukade alltid pruta på försäljarens första pris.



”De förväntar sig att man ska pruta”, förklarade hon, ” så de börjar med ett pris som är så högt att bara en dåre skulle betala det.”



Parvana tänkte snabbt. 



Hon föreställde sig sin moster i Mazar som måste ha arbetat hårt för att åstadkomma alla broderierna på klänningen och kring byxbenen. 



Hon tänkte på hur vacker hon hade känt sig när hon hade den på sig, och hur mycket hon avskydde att göra sig av med den.



Hon sa ett pris. Kunden skakade på huvudet och gav ett motbud, ett mycket lägre pris. 



Parvana pekade på de fina detaljerna i broderiet, och sa sedan ett pris som var lite lägre än hennes första. 



Kunden tvekade, men gick inte sin väg. Efter nya förhandlingar fram och tillbaka, enades de om en summa.



Det kändes bra att få sälja något, att få mer pengar att stoppa i den lilla fickan i skjortans sidsöm. 



Det kändes så bra att hon nästan inte blev ledsen när hon såg det lysande röda tyget bäras iväg fladdrade i vinden in i den fullpackade marknadslabyrinten, för att aldrig mer återses.



Parvana satt kvar på filten ett par timmar till, tills hon kom på att hon måste gå på toaletten.


