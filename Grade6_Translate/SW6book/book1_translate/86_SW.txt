När ingen annan var i närheten, höll Parvana vakt så att Nooria kunde vika upp burkan och låta solen lysa i ansiktet.



”Jag hade glömt hur skönt det är”, sa hon. 



När det inte var någon kö vid vattenkranen, tvättade Nooria småbarnen där så att Parvana slapp bära så mycket vatten. 



Ibland följde fru Weera och hennes barnbarn med, och alla tre barnen blev tvättade samtidigt.



Med affärerna gick det upp och ner. 



Ibland fick Parvana sitta och vänta i timmar utan att det kom några kunder. 



Hon tjänade mindre pengar än pappa, 



men familjen hade så att det räckte till mat även om de oftast bara åt nan och drack te. 



Barnen verkade Piggare än på länge. 



Det dagliga solljuset och den friska luften gjorde dem gott, 



trots att Nooria sa att det nu var svårare att få dem att vara stilla inomhus.



De var mer energiska och ville alltid gå ut, men det gick inte när Parvana var ute och arbetade.



Varje kväll lämnade Parvana ifrån sig alla pengar hon tjänat. 



Ibland bad mamma henne att köpa nan eller något annat på vägen hem. 



Ibland, och det tyckte Parvana allra mest om, 



följde mamma med henne till marknaden och handlade till familjen — fru Weera hade slutligen lyckats övertala henne. 



Parvana tyckte om att ha mamma för sig själv, 



även om de inte talade om något annat än hur mycket matolja de skulle köpa eller om de hade råd med tvål den här veckan.
