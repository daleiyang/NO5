”Det här måste vi komma ihåg”, sa Parvana.



”När allt blir bättre och vi blir större måste vi komma ihåg att en dag 



när vi var barn stod vi på en kyrkogård 



och grävde upp ben för att sälja så att våra familjer kunde få mat.”



”Kommer någon att tro på oss?”



”Nej. Men vi vet att det verkligen har hänt.”



”När vi är rika gamla damer kommer vi att dricka te tillsammans och prata om den här dagen.”



Flickorna lutade sig mot sina brädspadar och



tittade på de andra barnen som arbetade. 



Solen gick i moln igen och de återgick också till arbetet. 



De fyllde filten ännu en gång innan de slutade sitt arbete för dagen.



”Om vi ger alla de här pengarna till våra familjer kommer vi aldrig att få några brickor”, sa Shauzia.



”Jag tycker att vi behåller en del och inte lämnar över alltsammans.”



”Tänker du berätta för din familj vad du har haft för dig idag?”



”Nej”, sa Shauzia.



”Inte jag heller”, sa Parvana. 



”Jag tänker bara ge dem samma summa som jag brukar eller kanske lite mer. 



Jag ska berätta senare, men inte just nu.”



De skildes åt efter att först ha kommit överens om att träffas igen tidigt nästa morgon för att gräva efter ben ännu en dag.

