”Jag menar, tänk om den inte har förvandlats till ben än?”



”Vi gräver där benen sticker upp.”



De gick omkring och letade en stund. Det tog inte lång tid.



”Bred ut filten”, sa Shauzia åt henne. 



”Vi lägger benen i en hög ovanpå och knyter ihop den till ett bylte.”



Parvana bredde ut filten, 



men önskade att hon istället hade varit på marknaden och suttit på filten under fönstret där hennes hemliga vän bodde.



De båda flickorna såg på varandra och båda två hoppades att den andra skulle börja gräva först.



”Vi är här för att tjäna pengar, eller hur?” sa Shauzia.



Parvana nickade. ”Kom så sätter vi igång då.”



Hon tog tag i benet som stack upp ur marken och drog. 



Det lossnade ur jorden som en morot man drar upp i trädgården. Shauzia kastade det på filten.



Eftersom hon inte ville att Shauzia skulle få övertaget, 



tog Parvana tag i brädan och började skrapa bort jorden. 



Bomberna hade redan gjort mycket av arbetet åt dem. 



Många ben var knappt täckta av jord och var lätta att komma åt.



”Tror du att de skulle ha något emot att vi gör så här?” frågade Parvana.



"Vilka då?



”De som ligger begravda här. 



Tror du att de skulle ha något emot att vi gräver upp dem?”
