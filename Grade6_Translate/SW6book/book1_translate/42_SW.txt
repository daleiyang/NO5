Mamma låg också på marken och soldaten fortsatte att slå henne över ryggen med käppen.



Parvana kom snabbt på fötter.



”Sluta! Sluta genast! Vi går nu! Vi ska gå!”



Hon grep tag i armen på en av dem som slog hennes mamma. 



Han skakade henne av sig som om hon hade varit en fluga. 



”Vem tror du att du är som vågar säga åt mig vad jag ska göra?” Men han sänkte faktiskt käppen.



”Ge er iväg härifrån!” spottade han efter Parvana och hennes mamma.



Parvana böjde sig ner, tog tag i mammas arm och hjälpte henne upp. 



Långsamt, medan mamma lutade sig mot henne för att få stöd, stapplade de bort från fängelset.

