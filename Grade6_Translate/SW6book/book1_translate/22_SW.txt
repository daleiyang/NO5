Bra eller dåligt humör, vattnet måste hämtas och det var hon som måste göra det.



Till sist var vattentanken fylld, hinken var full och Parvana fick ta av sig sandalerna, hänga upp sin chador och vila. 



Hon satte sig på golvet bredvid Maryam och tittade på när hennes lillasyster ritade.



”Du är verkligen duktig, Maryam. 



En vacker dag kommer du att kunna sälja dina teckningar för tonvis med pengar. 



Då blir vi jätterika och kan bo i ett slott och du kommer att gå klädd i klänningar av blått siden.” 



”Grönt siden”, sa Maryam.



”Grönt siden”, instämde Parvana.



Istället för att bara sitta där kan du komma hit och hjälpa oss.”



Mamma och Nooria städade ur skåpet igen.



”Men ni städade ju skåpet för bara tre dagar sedan!” 



”Tänker du hjälpa oss eller inte?” 



Inte, tänkte Pärvana, men hon reste sig ändå.



Mamma och Nooria höll alltid på och städade. 



Eftersom de inte fick arbeta eller gå i skolan, fanns det inte mycket annat de kunde göra. 



”Talibanerna har sagt att vi måste stanna inomhus, men det betyder inte att vi måste bo i en svinstia”, brukade mamma säga.



Parvana avskydde allt det där städandet. 

