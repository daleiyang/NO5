Vinden måste ha burit med sig den lilla broderade tygbiten till hennes filt, 



trots att det inte hade blåst särskilt mycket den dagen.



Men när hon hittade ett armband på filten vid arbetstidens slut några dagar senare, 



kunde hon inte skylla på vinden. Hon tittade upp mot fönstret.



Det var öppet. Det svängde ut från husväggen.



Parvana gick närmare för att se bättre. 



I den smala öppni såg hon ett kvi ikte. 



Kvinnan log snabbt mot Parvana och stängde sedan fönstret.



Några dagar senare satt Parvana och såg på hur tepojkarna sprang fram och tillbaka mellan sina kunder och teståndet. 



En av pojkarna kolliderade nästan med en åsna. 



Parvana skrattade och tittade åt ett annat håll när en av pojkarna snavade på någonting nära henne och tappade en bricka med tomma teglas över hela filten.



Pojken hade fallit raklång i gruset framför Parvana. 



Hon hjälpte honom att samla ihop glasen som hade rullat iväg. 



Hon räckte honom brickan och såg hans ansikte för första gången. 



Hon flämtade till och höll handen för munnen.



Tepojken var en flicka från hennes klass.

