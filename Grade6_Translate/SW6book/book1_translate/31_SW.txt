”Låt honom vara!” skrek mamma. ”Han har inte gjort något!”



”Varför åkte du och studerade i England?” skrek soldaterna till pappa. 



”Afghanistan behöver inte dina utländska idéer!” De drog honom med sig mot dörren.



”Afghanistan behöver fler obildade busar som ni”, sa pappa.



En av soldaterna slog till honom i ansiktet. 



Det droppade näsblod på hans vita shalwar kamiz.



Mamma gav sig på soldaterna och dunkade på dem med knytnävarna. 



Hon grep tag i pappas arm och försökte dra honom ur deras grepp.



En av soldaterna höjde geväret och slog till henne i huvudet. 



Hon föll ihop på golvet. Soldaten slog henne flera gånger. 



Maryam och Ali skrek varje gång soldaten träffade henne.



När hon såg mamma ligga där på golvet blev det äntligen fart på Parvana. 



När soldaterna släpade med sig pappa ut, klängde hon sig fast runt midjan på honom. 



När de bände loss henne hörde hon pappa säga:



”Ta hand om de andra, min lilla Malali.”



Sedan var han borta.



Parvana såg hjälplöst på när två soldater släpade honom nerför trappan medan den vackra shalwar
