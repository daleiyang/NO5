Ville vi att engelsmännen skulle bestämmaöver oss?” frågade han Maryam.



”Nej!” svarade Maryam. 



”Nej, det ville vi verkligen inte. 



Alla kommer till Afghanistan för att försöka ta makten, men vi afghaner sparkar ut dem igen. 



Men vi är det mest välkomnande och gästfria folket på jorden. 



Hos oss är alla gäster kung. Kom ihåg det, flickor. 



När en gäst kommer hem till er, måste han bjudas på det bästa som huset förmår.” 



”Eller hon”, sa Parvana.



Pappa log gillande mot henne.



”Eller hon. Vi afghaner gör allt vi kan för att få gästerna att trivas. 



Men om någon kommer hem till oss eller till vårt land och uppträder som en fiende, då försvarar vi vårt hem.” 



”Fortsätt berätta, pappa”, bad Parvana. 



Hon hade hört historien många gånger förr, men hon ville höra den igen.



Pappa log finurligt igen.



”Vi måste lära det här barnet tålamod”, sa han till mamma. 



Parvana behövde inte se på mamma för att veta att hon antagligen tänkte att de behövde lära henne mycket mer än så.



”Historien fortsätter. Det var 1880. 



I dammet kring staden Kandahar slogs afghanerna mot engelsmännen. 



Det var en fruktansvärd strid. Många dödades. 
