Parvana skrattade.



”Jag kommer”, sa hon. 



”Då säger vi inte adjö. Vi säger bara att vi ses om ett tag.”



”Vi ses”, sa Shauzia.



Parvana kramade sin vän en sista gång och klättrade sedan upp på lastbilen. 



De vinkade till varandra när lastbilen körde iväg.



Om tjugo år, tänkte Parvana. Vad skulle hända under de tjugo åren? 



Skulle hon fortfarande vara kvar i Afghanistan? 



Skulle det äntligen bli fred i Afghanistan? 



Skulle hon börja skolan igen, få ett arbete, gifta sig?



Framtiden sträckte okänd ut sig längs vägen framför henne. 



Mamma fanns någonstans där framme tillsammans med hennes systrar och deras bror, 



men vad mer som väntade henne hade Parvana ingen aning om. 



Hon var beredd på vad det än var. 



Hon märkte att hon till och med såg fram emot det.



Parvana satte sig tillrätta bredvid pappa i lastbilen. 



Hon stoppade in en torkad aprikos i munnen och rullade den söta frukten på tungan. 



Genom den dammiga vindrutan kunde hon se hur snön gnistrade på toppen av Parvanaberget.
