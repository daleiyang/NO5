Parvana hörde dunsar och fler skrik.



Utan att tänka rusade hon upp och tittade upp mot fönstret, 



men hon kunde inte se något genom det målade glaset.



”Vad som händer i det egna hemmet, är varje mans ensak”, sa en röst bakom henne. 



Hon snodde runt och fick se en man som höll fram ett kuvert.



”Glöm det där nu och ägna dig åt ditt arbete istället.



Jag har ett brev som jag vill att du ska läsa.”



Hon hade tänkt berätta om händelsen för familjen samma kväll, men hon fick aldrig något tillfälle.



Istället var det familjen som hade något att berätta för henne.



”Du kan aldrig gissa vad det är”, sa mamma.



”Nooria ska gifta sig.”
