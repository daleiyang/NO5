Parvana drog djupt efter andan.



”Jag läser brev”, sa hon på pashto, med en röst som hon hoppades var tillräckligt tydlig. 



”Jag kan läsa och skriva på dari och pashto.”



Om det här var en kund, hoppades hon att hennes pashto skulle vara tillräckligt bra.



Talibanen fortsatte att titta på henne. Sedan stoppade han handen innanför västen. 



Med blicken fäst på Parvana, drog han fram någonting ur västfickan.



Parvana skulle just knipa ihop ögonen i väntan på att bli skjuten, 



när hon såg att talibanen hade tagit fram ett brev.



Han satte sig ner bredvid henne på filten.



”Läs det här”, sa han. 



Parvana tog ifrån honom kuvertet. Frimärket var från Tyskland. 



Hon läste det som stod utanpå.



”Det här är adresserat till Fatima Azima.”



”Hon var min fru”, sa talibanen. 



Brevet var mycket gammalt. Parvana tog ut det ur kuvertet och vek upp det. 



Vecken i papperet var nötta.



”Kära brorsdotter”, läste Parvana. 



”Jag är ledsen att jag inte kan komma till ditt bröllop, men jag hoppas att du får det här brevet i tid. 



Det är bra att vara i Tyskland, långt borta från striderna.



Men i mitt sinne har jag aldrig lämnat Afghanistan. 



Mina tankar går ständigt till vårt land, till familj och vänner som jag förmodligen aldrig mer får träffa.

