De tömde den första graven, 



flyttade sedan över till nästa och tog med sig herr Dödskalle. 



Snart fick han sällskap av en skalle till. 



När deras filt var full med ben stod det fem skallar på rad och flinade ner mot flickorna.



”Jag måste kissa”, sa Parvana. ”Vad ska jag göra?”



”Jag är också kissnödig.” Shauzia tittade sig omkring. 



”Där borta är en dörröppning”, sa hon och pekade på en raserad byggnad i närheten. 



”Du kan gå först. Jag vaktar.”



”Vakta mig?”



”Våra ben.”



”Ska jag kissa där inne?”



”Där kan ingen se dig. Antingen gör du det, eller så håller du dig.” 



Parvana nickade och lade ifrån sig brädspaden.



Hon hade redan hållit sig en lång stund.



Hon såg efter så att ingen såg henne och gick bort mot den skyddande dörröppningen. 



”Du, Kasim.” 



Paryvana vände sig mot sin vän. 



”Se upp för landminor”, sa Shauzia.



Sedan flinade hon. Parvana flinade tillbaka. 



Shauzia skojade antagligen, men hon höll ögonen öppna i alla fall.



”I Kabul finns det fler landminor än blommor”,
