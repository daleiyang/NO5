På en bild såg jag ett helt fält fullt med lila  blommor. 



Det är dit jag vill åka. 



Jag vill gå genom det där fältet och sätta mig mitt i och inte tänka på någonting alls.”



Parvana försökte minnas hur hennes världskarta hade sett ut.



”Jag tror inte att man kan ta sig till Frankrike med båt".



”Klart man kan. Jag har tänkt ut hur det ska gå till. 



Jag säger till en grupp nomader att jag är föräldralös och så följer jag med dem in i Pakistan.



Pappa berättade att de flyttar fram och tillbaka allt efter årstiderna för att hitta gräs till sina får. 



I Pakistan beger jag mig till Arabiska havet, går ombord på en båt och seglar till Frankrike!” 



Hon sa det som om inget kunde vara enklare. 



”Den första båt som jag stiger på kanske inte går direkt till Frankrike, 



men jag kommer åtminstone bort härifrån. 



Allt blir så mycket lättare bara jag kommer härifrån.”



”Ska du ge dig av ensam?”



Parvana kunde inte ens tänka sig att ge sig iväg på en sådan resa alldeles ensam. 



”Vem kommer att lägga märke till en liten föräldralös pojke?” svarade Shauzia. 



”Ingen kommer att bry sig om mig. Jag hoppas bara att jag inte ger mig av för sent.”
