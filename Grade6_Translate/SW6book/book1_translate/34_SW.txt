Mamma lade försiktigt ner den sovande Ali på ett ställe på golvet där det inte låg en massa saker.



Maryam hade också somnat, och bars bort och lades bredvid sin bror.



”Nu städar vi”, sa mamma.



Sakta återställde de rummet som det varit tidigare. Parvana hade ont i ryggen och benen. 



Mamma rörde sig också långsamt, alldeles böjd.



Mamma och Nooria ställde tillbaka sakerna i skåpet. 



Parvana tog ner den lilla kvasten från spiken i tyittrummet och sopade upp det utspillda riset.



Hon torkade upp teet med en trasa. 



Deras sönderskurna toshaker skulle gå att laga, men det fick vänta tills i morgon.



När rummet såg någorlunda normalt ut igen, lade familjen, förutom pappa, ut täcken och filtar på golvet och gick till sängs.



Parvana kunde inte somna. Hon hörde hur mamma och Nooria också låg och vred sig. 



Hon trodde att varenda litet ljud antingen var pappa eller talibanerna som kom tillbaka. 


