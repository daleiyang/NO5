MANGE HAR KöÖPrT en cykel till mig av en granne.



Cykeln glänser i rött och ser alldeles ny ut. 



Jag kliver försiktigt upp på den och trampar iväg. 



Snart är det som om jag aldrig har gjort annat än cyklat. 



Jag är hur snabb som helst och hur smart som helst, fattar precis när jag måste bromsa in eller dra mig åt sidan. 



I Bokarp har folk haft cyklar lika länge som de kunnat gå. 



Jag har bara ägt en i hela mitt liv, en svart. 



Mamma köpte den när jag var kanske sex, men hon satt i rullstol redan då så vi kunde ju aldrig cykla tillsammans. 



Det tog minst ett år innan en kompis mamma lärde mig att cykla. 



Redan då hade jag hunnit bli för stor för den svarta cykeln.



Jag ger mig iväg på långtur för att spionera på Nadine. 



På vägen fantiserar jag om allt möjligt som har med Nadine att göra, som att hon bor i ett slott och frågar om jag får gå från bordet.
