Tea skakar på huvudet samtidigt som Petra nickar.



Alvar tränar pingis”, säger Mange bestämt.



Inte så mycket”, säger Alvar.



Alla i Bokarp spelar typ pingis”, säger Tea. 



Jag behöver inte gissa vad hon tycker om det.



Du kommer att få en massa kompisar om du också vill spela.” 



Det syns i Manges ögon hur mycket han vill.



Jag är inte så bra. Jag har bara spelat rundpingis på fritids.”



Du kan lära dig!”



Hon kanske hellre vill vara med i kören”, säger Petra.



Jag ser från den ena till den andra. 



Det kanske inte är nån idé att börja på aktiviteter om jag ska åka hem snart.”



De nickar samtidigt.



Vad brukar ni göra på helgerna då?” frågar Cecilia.



Ja ...” Mange får något osäkert i blicken. 



När det inte är tävlingar kör vi kanske lite fotboll eller ... går ut i skogen, som sagt. 



Det finns väl inte överdrivet mycket att göra här kanske.”



Det finns väl massor att göra?” säger Petra.



Jämfört med i Stockholm, menar jag.”



Men det är väl klart. Men det betyder ju inte att det är helt dött. Eller hur, Alvar?”



Alvar skakar minimalt på huvudet och ritar mönster med gaffeln i såsen.
