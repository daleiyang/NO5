Först efter en stund ser jag att folk tittar. 



Jag hör min röst överrösta alla andras och upptäcker att hela jag gungar fram och tillbaka. 



Petra strålar mot mig där framme. Tonårstjejen ler också. Filippa ler izte.



När jag ser mig omkring upptäcker jag att alla står stilla på sin plats och sjunger. 



Det är nästan så att jag blir arg på dem. Jag menar, musiken är hur skön som helst.



Petra repeterar stämmorna med oss, om och om igen. 



Ingen tror mig när jag säger att jag inte visste vad en stämma var. 



De kan ju inte veta att jag aldrig har gått på en fritidsaktivitet i hela mitt liv. 



Mamma behövde mig efter skolan. Jag lagade mat och fixade, hjälpte assistenterna. 



Jag och mamma kollade på filmer och tv-serier. 



Vi grälade om vem som var den smartaste eller snyggaste, och diskuterade vem som måste vara mördaren.



Tänk vad man kan lära sig i Bokarp ändå!” säger jag glatt.



Tonårstjejen brister ut i skratt och drar retsamt i en av min dreadlocks.



Efter en stund får vi sjunga en långsammare gospellåt som heter ”Amazing Graze”. 



Jag tror i alla fall att den handlar om någon som hittat Gud. 



Melodin är suverän och medan jag sjunger ord som jag inte förstår med så mycket inlevelse jag kan kommer det känslor.



Mitt i alltsammans lägger jag märke till något: Petra har nästan slutat sjunga. 
