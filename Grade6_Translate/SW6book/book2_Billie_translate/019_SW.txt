Har ni städat innan jag kom?”



Petra fingrar på sin halskedja. ”Nae ...”



Lite kanske?” säger jag hoppfullt.



Mamma städar alltid”, säger Tea.



Manges hand kommer farande och rufsar mig i håret, utan anledning.



På övervåningen ligger Alvars och Teas rum, tillsammans med ett rum som ska vara mitt. 



Väggarna är vita i det också. De har bäddat med blå- och vitrandigt överkast. 



På skrivbordet står en vas med gula blommor. Det är så kallt att jag bara vill ut.



”Här inne får du det mysigt”, säger Cecilia.



Jag nickar eftersom jag märker på Petra att hon är nervös. Jag tycker synd om henne. 



Hon ska inte behöva oroa sig för att jag inte ska gilla hennes hus.



Nu öppnar hon dörren till garderoben och visar var jag kan hänga mina kläder. 



Några övergivna galgar dinglar ödsligt där inne. 



Det känns ledsamt att titta in. 



Och jag har aldrig hängt upp något på en galge i hela mitt liv.



Plötsligt får jag lust att krypa ner i en låda och gömma mig. 



Det är alldeles för stort i det här huset.



Mitt rum är för stort. 



Jag fattar inte vad jag ska göra på så många kvadratmeter. 



Hemma har jag bara ett eget hörn, där min säng står. 



Jag har aldrig ägt ett skrivbord. 



Dessutom är det så konstig stämning hos familjen Persson. 



Det är som om alla i familjen är med i ett tv-program.
