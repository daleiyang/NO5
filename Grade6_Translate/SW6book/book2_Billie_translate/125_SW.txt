Han tappar lergubben i bordet. Ansiktet skiftar färg.



Skulle jag aldrig få veta? Va?”



Alvar tar upp lergubben och rättar till det tillplattade. 



Jag står kvar, som en idiot. En idiot som ingen tänkte tala om saker för.



Han är tyst. Han tänker fortfarande inte prata om Casper. 



Ingen tänker prata om Casper. Det förstår jag nu. 



Att de går omkring och låtsas som om det inte har hänt. 



De gör sina utflykter som om ingenting har hänt. 



Äter sina middagar utan att nämna hans namn.



Och när Tea inte kommer hem i exakt rätt tid tror de att hon ska försvinna ur deras liv precis som han.



Har du några bilder på honom?”



Alvar sitter stilla några sekunder innan hans hand börjar röra sig mot fickan. 



Han bläddrar i mobilen. Lämnar över den till mig. 



En liten pojke syns på skärmen, en liten pojke som skrattar och leker i trädgården och badar i havet på sommaren. 



Den lilla pojken sitter i sin mammas famn. 



Han blir kramad av sin storasyster och storebror, buren av sin pappa. 



Alvar skrattar på bilderna så som jag aldrig sett honom göra i verkligheten. 



Men han var yngre då. Och han hade en lillebror.



Vad hände?”



Alvar tar upp lergubben igen. ”Jag måste göra klart nu."



Jag tycker så synd om honom. Kanske har han inte sagt ett ljud om Casper sedan begravningen.
