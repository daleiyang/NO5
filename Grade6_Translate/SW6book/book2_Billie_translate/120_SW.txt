Hon skrattar åt alla mina skämt. Jag skrattar åt hennes. 



På riktigt alltså. De andra vill cykla med oss, men Evin säger att vi två har bestämt. 



Mickis säger att det är orättvist. Hon vill också vara med mig, flera till också. 



Jag vet att jag borde säga ifrån till Evin. 



Jag borde säga att hon inte kan lägga beslag på mig, att vi borde kunna vara tillsammans flera stycken.



Efter ett tag ger jag efter för Petras tjat och bestämmer mig för att testa gospelkören. 



Filippa är redan med. Vi cyklar tillsammans efter skolan och parkerar utanför församlingshemmet. 



Filippa tar min arm och kryper nära. ”Det är så jobbigt med Evin. Jag älskar henne, så det är inte det, men ...”



Vadå?”



Hon drar en plågad suck. ”Jag vet inte om du har märkt det, med Evin ... Att hon alltid vill bestämma.



Man måste göra som hon säger, annars blir hon sur.”



Hon tittar oskyldigt på mig. ”Eller hur?”



Jag vet inte. Jag har ju inte bott här så länge så .. .”



Filippa släpper min arm. ”Jag vet hur Evin är. Det är skitjobbigt.”



Men varför säger du inte det till henne?”



Tror du det är lätt, eller?”



Men du kan väl försöka. Hon kanske inte vet att du känner så.”



Det går inte, säger jag!”
