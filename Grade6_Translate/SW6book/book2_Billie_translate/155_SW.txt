Gillade han roliga eller spännande filmer?”



Ett mummel från Tea.



Va?” säger jag.



Nalle Puh”, piper hon.



Och Mumin”, säger Alvar.



Ett hastigt leende på Petras bleka läppar. ”Vi hade förstås tänkt berätta för dig om Casper. 



Men vi ville vänta tills du kände dig hemmastadd.”



Det gör ingenting”, säger jag.



Det blir knäpptyst igen. 



Jag blir förvånad över att inte Petra går för att hämta något, att inte Mange börjar skoja.



Han tyckte ju så mycket om att sjunga också”, säger Petra med stadigare röst. 



Casper älskade att sjunga. Precis som du, Billie.”



Vad sjöng han?”



Du vet den där med skogen och huset”, säger Tea.



Om tomten som tittar ut?”



Precis”, säger Petra. ”Han älskade att göra rörelserna. Haren som skuttade fram.”



Mange vaknar till liv. ”När Casper dansade gick det inte att sitta still själv.”



Jag dansade alltid med honom”, säger Alvar.



Alla fyra ler samtidigt, som om de just nu såg precis det framför sig: när Casper och Alvar dansar.



Jag tror jag hade gillat Casper”, säger jag.



Hela familjen Persson nickar samtidigt. 
