Jag längtar efter att kamerorna ska stängas av och att alla ska bli sig själva.



Alvar och Tea står kvar utanför rummet, som spökbarnen i skräckfilmer, allvarliga, tysta. 



Alvar har fortfarande inte tittat mig i ögonen. Det gör mig lite sur. 



Man borde väl kunna anstränga sig när det ska komma en ny till familjen? 



Man borde väl kunna säga åtminstone två ord?



Vilken klass går du i?” frågar jag fast jag redan vet.



Sexan. Vi ska gå i samma klass.”



Kul.”



Mm.” Men det ser inte ut som om han tycker det.



Jättekul”, säger i alla fall Petra. ”Alvar och du kan ha sällskap till skolan.”



Cecilia nickar ivrigt. ”Det kan väl vara bra att känna nån när man börjar i en ny klass? Eller hur, Billie?”



Jag nickar. Men egentligen håller jag inte med. 



Det är bättre att komma själv och slippa tänka på någon annan. 



Kanske måste jag gå omkring med Alvar en hel dag.



Petra och Tea viskar med varandra. Det visar sig att Tea vill visa sitt rum. 



Hon skuttar i förväg med tofsen slängande och slår stolt upp dörren med skylten ”Stör ej” på. 



Väggarna är rosa och hela rummet är fyllt av rosa saker. 



På sängen ligger fluffiga rosa kuddar och längs fönstren hänger rosa gardiner med glitter i.



Varför tycker du så mycket om rosa?” frågar jag.
