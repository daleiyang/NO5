Men idag är vi laglydiga”, säger jag. 



Man kan ju inte bryta mot reglerna två gånger under samma månad.”



Alvar ler. Kanske är han på väg att lära sig min humor. 



Det skulle helt klart underlätta.



Egentligen vill jag fråga ut honom om Douglas.



Ingen har gett mig någon ordentlig förklaring. 



Vad hände mellan Petra och Douglas pappa? 



Det finns många frågor att ta itu med. Men inte än. 



Familjen Persson måste få lite andrum, som det heter.



Jag tvingar Alvar att berätta om folk vi möter istället. 



Han anstränger sig för att komma på saker. 



Jag får veta att en gubbe har jobbat som polis men blivit avstängd för att han själv begått ett brott, 



att en tant flyttat tillbaka till Bokarp från Thailand där hon lämnat kvar hela sin familj, 



och att en kille i rullstol var med om en bilolycka förra året när hans kompis körde full. 



Alvar har aldrig tänkt på att människorna i Bokarp kan vara spännande, 



men det talar jag om för honom.



Jag får syn på Nadine som kommer gående hand i hand med sin mamma. 



Säkert är det en sak man inte gör i Bokarp, håller sin mamma i handen när man är tolv år. 



Men det struntar Nadine i. Sådant gör mig glad. Nadine och jag vinkar till varandra. 



Vi delar en hemlighet. Inte ens Alvar kommer att få veta. 
