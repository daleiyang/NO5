Teas leende slocknar.



Hon har alltid älskat rosa”, säger Petra och låter inte hundra procent positiv.



Många tycker det är fint med rosa”, säger jag.



Teas blick sveper över min kropp och över mina kläder. 



Idag har jag svart på mig. Och min luvtröja är knallgul. 



Hon stirrar på mitt hår, på mina långa, hårda korvar. 



Det syns att hon skulle vilja ta på dem.



Dreadlocks? kallas det”, säger jag. ”Tovorna alltså.”



Tea tittar på sin mamma. Petra ler och nickar som för att säga att allting är okej.



När man har krull är det superjobbigt att kamma sig”, fortsätter jag. 



Så jag slutade med det. Sen blev det så här.”



Varför?” frågar Tea.



Jag vet inte. Men de är roliga.” 



Jag skakar på huvudet så att de hårda korvarna skjuter ut som slänggungor runt huvudet på mig. 



Tea backar förskräckt för att inte få dem i ansiktet.



Jag får syn på några pokaler som står på en hylla.



Vad har du vunnit?”



Pingistävlingar”, säger Tea. ”Men det var när jag var åtta.”



Hon var jätteduktig”, säger Mange från dörren.



Det var jag inte alls”, säger Tea lågt. ”Jag kom bara delad trea.



Flera gånger.”
