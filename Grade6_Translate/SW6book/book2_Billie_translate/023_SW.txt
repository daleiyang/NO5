VARSÅGODA”, SÄGER MANGE. Jag drar ut en stol och sätter mig. 



I nästa sekund märker jag att något är fel.



Hela familjen ser liksom generad ut. 



Tea och Alvar sneglar mot Mange, Petra ler stressat. 



Mange viftar med handen framför sig som för att tysta dem.



Det är pappas plats”, säger Tea ändå.



Jag fattar ingenting.



Du sitter på pappas plats”, fortsätter hon.



Det gör ingenting”, säger Mange.



Men jag får inte sitta där.” Tea skjuter fram underläppen som en trotsig treåring.



Kan det vara så att ...? Jag försöker tänka mitt snabbaste. 



I den här familjen får man kanske inte sitta var man vill. 



I den här familjen har de sina bestämda platser vid matbordet.



Var får jag sitta?” frågar jag.
