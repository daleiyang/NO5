Vet du hur äckligt det är med perfekta människor? Vet du hur mycket jag hatar dig?”



Jag står och försöker komma på något att säga när jag hör skrik och upprörda röster. 



Filippa och jag tittar samtidigt mot dörren. På en sekund är vi tillbaka inne i hallen. 



Det första jag ser är Petra med en hand framför munnen.



Spelet har upphört i lokalen. På golvet mellan borden ligger två pojkar och slåss. 



Alvar bankar på för allt vad han är värd, Douglas försöker värja sig. 



Mange kommer farande och sliter isär dem. Sekunden efter är de på benen. 



Alvar ser ut att vilja klösa ögonen ur Douglas, som har tappat sin kaxiga mask.



Håll käften!” skriker Alvar och ser ut som allt annat än sig själv. 



Kan du inte bara försvinna ur mitt liv?”



Jag vänder mig mot Petra som står stel bredvid mig.



Vad är det med de där två?” frågar jag.



Du vet väl att Douglas är Alvars kusin? Min brors pojke.”



Jag tar ett djupt andetag. ”Nej, hur skulle jag kunnat veta det när ingen har sagt nåt?”



Mobilen ringer i fickan på träningsjackan. Det står Cecilias namn på displayen. Jag svarar. 
