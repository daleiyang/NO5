Det är något med ansiktet när hon tror att ingen kollar. 



Hennes ögon är ledsna då och det veckar sig i pannan. 



Men så vänder hon sig mot mig, nickar mot ett av husen och säger att hon som bor där har en frisersalong i garaget.



I bilen?” frågar jag.



Petra skrattar till. ”Nej, bilen har de utanför.”



Utanför området pekar hon på en gul tegelbyggnad. 



Det är församlingshemmet. Vi brukar ha olika arrangemang där. 



Kyrkkaffe efter högmässan på söndagar. Olika kulturaktiviteter.”



Jag tycker lite synd om Petra som säkert mest träffar folk som inte tror på riktigt utan bara går till kyrkan för att det är en grej man gör.



Kommer det några?” frågar jag. ”På era träffar.”



O ja, många.”



Tanter och gubbar?”



Petra nickar motvilligt. ”Jo, mest tanter och gubbar kanske det är. 



Men vi har ungdomsträffar också. Och gospelkören förstås.”



Ingen jag känner tror på Gud.”



De kanske inte vill prata om det bara.”



Nej”, säger jag. ”Man tror inte nuförtiden.”



Det går mode i mycket, men inte i Gud.” Petra låter bestämd på rösten.



Ingen kan väl gå på att han har gjort en människa av ett ben i alla fall?” Hon öppnar munnen, 



men jag hinner före så att hon ska slippa försvara sig.
