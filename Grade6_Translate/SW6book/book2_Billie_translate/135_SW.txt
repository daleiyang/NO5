Jag vet inte om jag är sjuk på nåt sätt, men nästan allt jag vill titta på är våldsamt.”



I så fall är sjuttiofem procent av befolkningen sjuk.”



Alvar ser på mig med tacksamhet i blicken. Så fnissar han till. ”Om mamma och pappa visste skulle de säkert ta med mig till en psykolog.”



Det är ju de som behöver terapi”, säger jag. ”Kommer du inte ihåg att jag sa det?”



Jo."



Leendet försvinner från hans läppar. Han har fått syn på något bakom min rygg. Jag vänder mig om.



Douglas och Salim cyklar omkring utanför dagiset och låter på ett jobbigt sätt. 



Alvars ansikte har blivit hårt och stängt.



Varför hatar du Douglas?” frågar jag.



Han är en idiot”, säger Alvar.



Varför är han en idiot?”



Han fortsätter gå, är sitt vanliga tillknäppta jag. Med ens blir jag irriterad. 



Han kan prata på hur lätt som helst om sina fantasimonster men inte om något som är verkligt.



Varför kan du inte bara säga som nånting är?”



Han blänger på mig under den där luggen. ”Om vadå?”



Hur dog Casper egentligen?”



En moped knattrar förbi och försvinner bakom kröken framför oss. 