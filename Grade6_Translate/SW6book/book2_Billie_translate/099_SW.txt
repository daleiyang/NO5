Gud kan hjälpa oss i svåra stunder, säger Petra. 



Han kan hjälpa oss att bära det som är tungt, om vi bara vågar öppna oss för honom.



Manges andning blir tyngre. Jag hör ett kvidande ljud. 



En sekund tror jag att han har drabbats av någon sjukdom. Tänk om Mange skulle dö och vi bara satt här. 



Jag försöker kolla in honom ordentligt utan att glo för mycket. 



I nästa sekund ser jag en tår rinna över kinden på honom. 



Den försvinner ner och gömmer sig i hans kläder.



När högmässan är slut är han som vanligt igen. 



På väg ut nyper han mig i sidan och skämtar om att jag kommer att hänga i kyrkan dag och natt från och med nu, ”Eller hur, Billie?”



Det enda jag kan tänka på är varför han grät.



Längst bak sitter en ensam person kvar i bänken: tanten med de prickiga strumpbyxorna. 



Munnen rör sig, som om hon pratade med änglarna i taket.



Vem är hon?” viskar jag i Alvars öra.



Finskan”, säger han.



Finskan'?”



Vi går genom den tunga porten ut i solen. ”Man ska inte bry sig om henne.”



Varför inte?” frågar jag.



För att ... hon är konstig.”



Jag är glad att vi måste vänta på Petra utanför kyrkan. Jag vill se när Finskan kommer ut. 
