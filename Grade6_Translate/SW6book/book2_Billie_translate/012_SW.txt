TÅGET STANNAR PÅ EN plats jag aldrig hade hört namnet på förrän jag såg det på biljetten. 



Det enda jag säkert vet är att den ligger cirka sju timmar ifrån där jag bor. 



Jag kliver av med min tunga väska före Cecilia.



”Hur går det, Billie?”



Det är egentligen inte något större fel på Cecilia,



mer än att hon har fått lära sig på sin utbildning att hon behövs i mitt liv. 



Problemet är att de lär ut att alla så kallade barn är likadana. 



De tror att jag behöver samma sak som andra tolvåringar, 



som åker till landet med mamma och pappa på helgerna och som delar en påse chips med tre andra på fredagskvällarna.



Jag släpper ner väskan med en duns och ser mig omkring. 



Stationen består av ett äldre stationshus i rött tegel och tre tågspår. 



De andra som har gått av försvinner iväg mot parkeringen. 
