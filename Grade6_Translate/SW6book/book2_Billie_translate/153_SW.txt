Problemet är att det aldrig kan bli det minsta mysigt när de envisas med att inte höja värmen. 



Jag måste hämta en extra tröja för att stå ut.



Det råkar gå väldigt bra för Mange. Och Tea går hela tiden på hans gator.



Jävla skitspel”, säger Tea.



Hon får en sträng blick av Petra, 



för även om barnen får bestämma själva om de vill tro på Gud eller inte så får de absolut inte svära.



Monopol är bara tur”, klagar Tea.



Det vill inte Mange hålla med om. 



Han säger att det gäller att våga spela ut och uppmuntrar Alvar att ta risker. 



Men det hjälper inte. 



Alvar köper nästan inga gator och sitter och håller på pengarna så länge som det bara går. 



Efter ett par timmar har Mange ett helt imperium av röda hotell på spelplanen. 



Alvar kliver på ett av dem och är ute. 



Tea satsar på att bygga i fel läge och åker ut hon med. 



Petra springer iväg för att hämta ”nåt gott” som tröst. Det är frukten. 



Och en trasa som hon ihärdigt gnider bordet med.



Alvar och Tea sitter i soffan och deppar. Jag lägger mina långa dreadlocks över Teas huvud. 



Du kan spela istället för mig! Du får låtsas vara jag.” 



Men hon skakar av sig håret och mumlar något jag inte hör.



Det märks att Petra blir irriterad på Mange. 
