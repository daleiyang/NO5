Om man pratar om sina känslor kan man lära sig saker om sig själv.”



Vadå för nåt?”



Jag minns plötsligt när psykologen fick mamma att minnas att mormor aldrig hade sagt något snällt till henne. 



Varför man är ledsen till exempel. Det kan finnas massor av anledningar.”



Hans blick åker iväg. Jag inbillar mig att det händer saker i hans huvud. 



Men det kanske är positivt tänkande.



Jag har gått hos en psykolog”, säger jag. ”Jag fick prata om allt jobbigt med mamma. Det var ganska kul?



Kul?”



Det är kul att prata om sig själv.”



Alvar gapar. ”Är det?”



Jag nickar.



Han öppnar dörren till sitt rum. Jag kliver på fast han inte har bjudit in mig. 



Rummet ser ut som vilket pojkrum som helst. Det finns en säng och ett skrivbord. 



Det hänger några medaljer på en krok och i bokhyllan står en bok om fiske som han säkert har fått i julklapp av Mange. Inget mer.



Jag och Alvar kommer inte att kunna bli vänner.



Alvar har aldrig varit med om någonting. 



Han har aldrig tänkt en kritisk tanke, gapskrattat, sjungit för högt eller pratat för sig själv.
