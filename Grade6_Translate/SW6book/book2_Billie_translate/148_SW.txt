Nästa dag samlas Evin, Filippa och Mickis runt mig. 



De vill veta vad Nadine sa i tunneln efter skolan. 



Berätta!” Jag springer bort till Alvar. 



På sistone har han börjat sträcka mer på sig. 



Han säger flera meningar på en gång. Jag hoppas att jag inte bara inbillar mig. 



Nästa vecka kanske du kan prata i en hel minut i sträck”, säger jag. 



Alvar ser inte övertygad ut.



Evin kommer flängande. Jag fryser så att jag skakar i min tunna jacka.



Vad sa Nadine?”



Vi tar det sen.”



Hon skulle aldrig tagit kontakt med dig om vi inte hade sagt att du skulle prata med henne.”



Sen”, säger jag. ”Efter skolan.”



På lektionen funderar jag på mig och Evin. 



Varje gång vi tittar på varandra vill jag skratta med henne,



cykla i bredd till pingisen, sitta i hennes kök och prata med mamman. 



Det är så det är. 



Kanske vore det inte så farligt om Evin och de andra tjejerna fick reda på Nadines hemlighet — 



det är ju inte hon som har gjort något utan hennes pappa. 



Stackars Nadine, tänker jag i nästa sekund. 



Stackars Nadine som kanske ska bli sviken av den enda person hon valde att berätta allt för. 



Jag lovade henne att hålla tyst. 



Vad ska jag förresten med Evins vänskap till när jag alltid är så rädd för att hon ska komma för nära? 
