Det finns till exempel en kräm som jämnar ut saker i huden. 



Jag frågar vad som behöver jämnas ut i min hud. 



Hon säger att det är vanligt att ha ojämnheter och ger mig en tröstande klapp. 



Sedan berättar hon om varför hon älskar det. 



Blicken blir drömsk när hon försöker hitta rätt ord. 



Hon kan sitta i timmar. Tiden försvinner iväg. Det är hon och sminket.



Som om sminket var en nallebjörn?” frågar jag.



Hon nickar som om jag faktiskt fattat.



Kramar du mascaran innan du ska somna också?”



Fnys.



Jag frågar hur det är i skolan. 



Tea säger att den enda som är snäll är Fatima, men henne verkar inte Mange och Petra vilja att hon är med.



Varför inte?” frågar jag.



Kanske för att hon bor på Solkullen.”



Vad är det som är så farligt med det?”



Tea rycker på axlarna. ”De har varit helt hysteriska sen..."



Sen...?"



Hon försöker öppna en genomskinlig plastlåda med tunna penslar, rycker otåligt i locket. ”Åhhh!”



Sen Casper...?"



Tea vänder sig blixtsnabbt mot mig. ”Hej då.”



Jag undrar verkligen, verkligen, varför det är så farligt att prata med varandra. 



Hur kunde soc tro att det skulle bli bättre för mig att bo här?