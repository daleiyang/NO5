TEA ÄR INTE I TID till middagen. 



Hennes mobil är avstängd, så Mange och Petra får ringa kompisar och deras föräldrar. 



Deras röster blir allt gällare i köket. Jag och Alvar tittar på varandra. 



Klockan är bara kvart över sex, men de beter sig som om det vore mitt i natten.



Du visste att jag skulle gå ut med Billie”, säger Petra till Mange. ”Det är klart att jag trodde att du hade koll.”



Petra vänder sig mot mig för att tala om att sådan här brukar inte Tea vara. 



Hon kommer nästan alltid hem direkt efter skolan och om hon går till en kompis vet de det dagen innan. 



Som om jag skulle bry mig om att hon är sen. 



Jag har aldrig haft en tid att passa i hela mitt liv, men det kan ju inte Petra veta. 



Jag fattar verkligen inte varför det är ett sådant drama. Vad kan hända i Bokarp?
