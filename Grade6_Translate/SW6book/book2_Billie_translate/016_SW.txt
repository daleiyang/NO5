Cecilia ger mig en sträng blick. 



Hon kanske tror att jag försöker vara kaxig, men så är det inte. 



Jag undrar på riktigt varför trygghet är bra. 



Om man fick välja mellan ”tryggt” och ”roligt” skulle jag välja ”roligt”.



Men det hinner jag inte säga förrän Cecilia tar över samtalet. 



Hon börjar fråga om Alvar och systern som heter Tea. 



Jag får veta att Alvar spelar pingis och älskar att pyssla i lillstugan och att Tea älskar att klä ut sig. 



Jag försöker att inte bli besviken.



Det låter väl kul, Billie?” säger Cecilia.



Javisst”, säger jag.



När vi kör in i Bokarp märker jag det inte. 



Allvarligt,jag tror att det är vägen som fortsätter.



Här är det!” säger Petra plötsligt.



I samma sekund bromsar Mange in och motorn stängs av. 



Kan det verkligen stämma? 



Utanför fönstret står ett brunt hus, som man bara kan beskriva som ett ”brunt hus”. 



Det finns liksom inget annat att säga om det. Jag ser mig omkring. 



Överallt står andra nästan likadana hus, fast i andra färger. 



Jag kliver motvilligt ur bilen.



En tant kommer gående med en sådan där vagn som gamla rullar framför sig. 



Hon lyser upp när hon får syn på Petra.



”Tack för dina fina ord! Jag skulle kunna lyssna på dig i evigheters evighet.”
