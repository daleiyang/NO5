Jag ler för att hon ska fatta att det var ett skämt.



Men det verkar inte gå hem.



Vad gör du?” frågar jag.



Hon suckar, som om hon var en tonåring. ”Sminkar mig.”



Varför det?”



Ja, varför gör man saker?” Ny suck. ”Jag gör sminkvideor och lägger ut på nätet.”



Men du är... tio år?”



Man kan vara som en fjortonåring fast man är tio. Alla har olika mognad.”



Vad säger Petra och Mange?”



De gillar inte smink.”



Jag blir osäker på vad jag ska tycka, 



att det är bra att hon bryter mot reglerna eller att det är helt galet att sitta framför en kamera och ta på sig mascara.



Har du några följare?”



Hon skakar på huvudet så att lockarna dallrar. ”Ingen har upptäckt mig än. Jag kallar mig ”Miss Pinky””



Jag får lust att skratta. Det är bara något så komiskt med alltsammans. ”När började du?”



I förrgår.”



Jag lutar mig mot en fluffig kudde i sängen. ”Hur ska du få följare då?”



Tea blir fundersam. ”Man borde säga till alla man känner, men folk i Bokarp skulle säkert hata mig.



Den enda som vet om ”Miss Pinky” är Fatima. 
