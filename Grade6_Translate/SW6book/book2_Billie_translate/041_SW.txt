Eh...



Vi passerar en massa hus som ser ungefär likadana ut som familjen Perssons. 



Sedan kommer några andra mer långsmala hus. 



Sedan kommer en tråkig tegelbyggnad, och en tråkig tegelbyggnad till. 



Så särskilt många människor syns inte till, förutom några andra barn som är på väg till skolan. 



Då och då, men inte särskilt ofta, åker en bil förbi.



Var är allar”frågar jag.



Vilka då?”



Nästa sekund är vi framme. 



Skolan består av tre låga byggnader som bildar ett U, med en skolgård i mitten. 



Allt är så pyttelitet att jag får lust att vända.



Hemma går jag i en skola med åttahundra elever. 



Här kan det knappast få plats mer än hundra barn, kanske inte ens det. 



Visst hade jag fattat att Bokarp skulle vara något annat än Stockholm, men det här blir man ju nästan deprimerad av.



Alvar och jag kliver in på skolgården. Här och där står barn i klungor. 



När vi närmar oss vänder de sig om och stirrar. Kan det vara jag som är så intressant?



Kanske. Det börjar pirra i kroppen, fast inte på ett jobbigt sätt.



Hej hej”, säger jag.



De tittar på varandra som om jag pratar ett annat språk.



Barnen liknar barnen hemma. Kläderna och frisyrerna är likadana. 
