Varför tror hon att hon är nåt bara för det?” viskar jag tillbaka.



För att... .”, Evin tittar undrande på mig. ”London!”



Jag låtsas fatta grejen. ”Så klart.”



Min pappa är från Kurdistan, men det gäller liksom inte.” 



Hon imiterar en man som gestikulerar vilt och pratar på bruten svenska. 



Evin! Vad är detta pingis? Slå på liten, löjlig boll? Va?”



På rasten tar Evin min arm innan Alvar ens har rest sig från stolen. Först fattar jag inte vad hon gör. 



Jag är inte en sådan som går arm i arm med kompisar, men det kan ju inte Evin veta. 



Hon kan ju inte veta att jag aldrig har haft en bästis i hela mitt liv och är med olika varje dag. 



Vi får ett följe av nyfikna tjejer efter oss när vi går ut på skolgården. 



Evin berättar om den galna tanten som hon träffade på väg till skolan. 



Tanten går omkring i Bokarp och pratar högt för sig själv.



Evin härmar hennes röst. Alla skrattar. 



Jag får lust att säga att jag också pratar för mig själv ibland eftersom det hjälper mig att tänka. 



Men jag är inte säker på att de skulle skratta då.



Alla stannar som på kommando vid bänkarna, sätter sig huller om buller och får upp sina mobiler.



Kommer du verkligen från Stockholm?” frågar en tjej som heter Mickis.
