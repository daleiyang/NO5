Att jag har flera avsnitt att ta igen på min serie.”



Petra tar ett kliv fram. ”Man kan inte .. .”



Varför?”



Jag viker inte med blicken. 



Visar jag inte var jag står nu vet man aldrig vad de kan hitta på i framtiden.



Mange drar med fingrarna fram och tillbaka över hakan. 



Vi får väl ta det successivt. Lite i taget.”



Petra ser häpet på honom. ”Okej?”



Det kan ju inte vara lätt för henne med alla nya regler.”



Jag är inte så bra på regler”, säger jag.



Petra hajar till. Sekunden efter ler hon. Men det liknar inte riktigt ett leende.



Efter att de gått ligger jag kvar i sängen med en orolig känsla i magen. 



Jag undrar vad ”regler” betyder. 



Tänk om de får för sig att jag ska göra som de säger hela tiden. 



Tänk om de tror att jag ska bli lika lugn och väluppfostrad som han Alvar. 



Tänk om de inbillar sig att jag kan bli som ett helt normalt Bokarpsbarn.



Jag sätter på mitt avsnitt igen. 



Kärleksscenen tar slut och det blir terror i ett varuhus. 



Fast det är spännande har jag svårt att koncentrera mig. 



Det är den där känslan i magen av att det kanske inte kommer att bli så enkelt här.



Klockan halv tio sätter jag på skype. 



Assistenten har gått och mamma har kommit i säng. 