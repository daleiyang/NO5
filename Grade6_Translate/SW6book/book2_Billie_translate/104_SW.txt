Människorna har riktiga ansikten, ögon som uttrycker känslor. 



Det är nästan kusligt. Lerfigurerna är fina, med fantastiska detaljer. 



Alvar måste ha lagt ner hundratals timmar för att få ihop så många.



Vad ska du göra med dem?” frågar jag.



Göra?”



Du skulle kunna ... ha en utställning!”



Han rynkar pannan. ”Vadå? Nej.”



Jo! De är ju skitfina.”



Han fnyser och låter luggen falla ner.



Vad säger Petra och Mange? De måste vara superstolta som har ett så konstnärligt barn.”



Alvar skakar på huvudet. ”Det här är bara för mig.”



Din armé.”



Han vänder blicken mot mig och nickar. ”Min armé.”



På kvällen kan jag inte släppa tankarna på Alvar. 



Jag tänker att det är hemskt att Petra och Mange säger att han ”pysslar”, utan att veta något mer. 



Egentligen borde jag prata med dem, men vi har ju inte den kontakten.



Petra knackar på min dörr och vill ge mig en godnattkram. 



Hennes kropp gör ont mot mitt nyckelben. Handen känns kall mot min panna.



Jag förstår om det är jobbigt med allt nytt”, säger hon.
