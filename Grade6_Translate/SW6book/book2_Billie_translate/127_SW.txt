DET ENDA JAG KAN tänka på är att Casper är död. 



Jag fantiserar om allt skratt som fanns i huset förut och hur det blev när han bara försvann. 



Tyst blev det. Tråkigt blev det. 



Mange och Petra började prata om att man ska komma i tid till maten och äta rätt, hela tiden.



Fast jag aldrig kände Casper går det inte att strunta i honom. 



Det är nästan som om han var nin bror.



Jag betraktar Petra med nya ögon när hon sätter upp en hylla som hon handlat i stan. 



Hon är i sin egen värld, där hon trivs bäst. 



Jag står en bit bort när hon pratar förtroligt med en granne om hur den har det med sin man. 



Jag hör att hon tycker om att prata om grannens problem för att slippa sina egna. 



Du är den enda som lyssnar”, säger grannen. ”Hur skulle jag klara mig om du inte fanns?” Petra och grannen kramas. 



Petra säger att grannen kan ta sig ur sin dåliga relation, det handlar bara om att ta det hon känner på allvar.
