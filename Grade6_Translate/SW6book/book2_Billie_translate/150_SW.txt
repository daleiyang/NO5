Roya tittar länge på mig.



Det var inte så lätt för mig heller i början”, säger hon till slut. 



Som du kanske vet är jag ihop med Vendela, som har den lilla mataffären. 



Fast vi visste att det skulle bli jobbigt bestämde vi oss för att jag skulle flytta hit och bo med henne.”



Jag har sett Roya, skrattande i ett rum bakom kassan i affären med Vendela. 



Det finns ingenting i hela världen som skulle kunna få mig att tycka att det är något fel med det.



Men jag vet inte om jag hade flyttat hit om jag vetat att det skulle bli så jobbigt som det blev”, 



fortsätter Roya med låg röst. ”Jag märkte att folk glodde och pratade om oss, 



till och med barnen. Jag började låtsas som om jag och Vendela bara var kompisar. 



Jag höll inte hennes hand när vi var ute på byn och jag pratade aldrig om henne med folk. Men till slut .. .”,



Roya skakar lite på huvudet, ”kändes det som att jag inte kunde andas längre, 



och jag började tänka att jag skulle göra slut med Vendela och flytta tillbaka hem.”



Jag suger i mig vartenda ord, 



så tacksam över att träffa en människa i Bokarp som pratar om sådant som är viktigt.



Vad hände sen?”



Vendela frågade hur jag ville leva mitt liv. Om jag ville vara nån annan jämt. Gå omkring och låtsas.”



Ville du inte det?”
