När jag vågar mig fram igen sitter mamman kvar på trappen. Hon fimpar och tar upp en cigg till.



Nadine lägger en filt över mammans axlar och sätter sig bredvid. 



Mamman lägger armen om Nadine och drar henne till sig. Allting är stilla. 



Det börjar värka i bröstet och i magen. Först förstår jag inte varför. 



Men så slår det mig. Jag längtar efter mamma.



Jag cyklar tillbaka till samhället. Vinden blåser genom kläderna. 



Jag älskar den tomma vägen, att få vara ensam, omringad av skog. 



Jag sjunger Michael Jackson så högt jag kan. 



Hemma springer jag förbi de andra som sitter och tittar på tv. 



De vill veta var jag har varit, men jag svarar inte. 



Jag kryper ner under täcket och funderar. 



Nadine och mamman såg ut som de ensammaste på jorden, de ledsnaste man sett. 



Petra kommer in och sätter sig försiktigt på sängkanten.



Du behöver inte uppföra dig hela tiden, Billie.”



Hon lägger huvudet på sned. ”Jag önskar att vi fick lov att hjälpa dig.”



Jag kan hjälpa dig också.”



Nej, det är de vuxnas ansvar att hjälpa barnen.”



Varför det?”



Hon skrattar till. Jag önskar att jag kunde säga vad hon borde göra: prata med Alvar och Tea, 



berätta för dem varför hon bryr sig för mycket den ena sekunden och för lite den andra.



Du behöver sova mer”, säger Petra. ”Jag vet att du ligger med laptopen på kvällarna efter att vi sagt god natt.”
