Hjälp!” ropar jag.



Jag kastar en blick åt sidan och ser Alvar gå med hängande huvud mot ett av borden. 



På läktaren sitter Douglas. Han ropar någonting till Alvar som jag inte hör. 



Salim som sitter bredvid flinar. Alvar låtsas som om han inte märker dem. 



Mange står färdig vid kortändan, han ska tydligen coacha. Alvar börjar bolla in.



Torkar sig nervöst med handduken i pannan. 



Douglas ropar igen från läktaren."...varliga Alvar?”



Det är allt jag hör.



Sedan börjar min match. Jag bestämmer mig för att i alla fall göra mitt bästa. 



Redan efter några bollar märker jag något konstigt. 



Filippas forehand är inte så svår och jag får de flesta bollarna över nät. 



Filippa missar hela tiden, även mina självklaraste, lättaste slag. 



Hon fräser för sig själv och ser ut att kunna spricka av ilska.



Förlåt”, säger jag.



Käften!?



Både jag och domaren hör. Men vi protesterar inte.



Filippa river åt sig vattenflaskan och klunkar hetsigt i sig vatten.



Jag vinner första set med 11-7. 



Det är med stor förvåning jag går över för att spela andra. 



Filippa rör armen och grimaserar. Jag förstår vad hon håller på med: 



försöker få folk att tro att hon är skadad. Det är helt okej för mig. 
