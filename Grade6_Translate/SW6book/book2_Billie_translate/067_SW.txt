Ja.” Och så sjunger jag en Michael Jackson-låt till mamma på skärmen. 



You are not alone. I am here with you. Though we're far apart. You're always in my heart.”



Jag sjunger lika mycket till mig själv som till henne, jag sjunger för att jag måste: 



Du är inte ensam. Jagfinns här med dig. Fast vi är långt ifrån varandra, finns du alltid i mitt hjärta.



Jag pussar skärmen och stänger av.



Då hör jag Petras röst från nedervåningen: 



Du får stänga av datorn nu! Två timmar är max, Alvar!”



Jag öppnar fönstret för att få luft, 



sticker ut huvudet i det fria och andas tills det oroliga inuti har lugnat sig lite. 



Mitt i ett andetag får jag syn på lillstugan. Det lyser i fönstren. 



I samma ögonblick inser jag att Petra har ropat till ett tomt rum. Jag ler för mig själv. 



Alvar har ett eget liv där ute. Bara det ger mig hopp.
