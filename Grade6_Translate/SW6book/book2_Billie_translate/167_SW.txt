JAG CYKLAR MED ALVAR På sliriga gator täckta av höstlöv. 



Vinden i håret och friheten som inte finns i Stockholm. 



Det är sådant som är bra. En egen cykel är bra. En brorsa är bra. 



Kören och Pingisen. Bakgatorna börjar se roligare ut. 



Där bor den och där bor den. 



Vi cyklar till kiosken på Solkullen och köper godis. Där är vägen där Casper dog. 



Alvar visar exakt, sedan är det inte mer med det.



Jag träffar tonårstjejen från kören utanför kiosken.



Hon står och hänger med några killar som har moped eller motorcykel, jag vet inte vilket. 



Hon presenterar mig för dem och de vill peta på mitt hår och fråga ut mig om Stockholm. 



Alvar stannar en bit ifrån.



Vi går vidare. Leder cyklarna och äter godis.



Förra veckan åt jag godis på en tisdag”, säger Alvar.



Han plirar mot mig och stryker tillbaka luggen på det där sättet som jag tycker är gulligt.
