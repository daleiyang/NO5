Mange och Petra bestämmer att alla får det, eftersom jag precis har kommit.



Jag hamnar med Cecilia i soffan medan familjen plockar undan i köket. 



Skrammel med porslin hörs, men inga röster. 



De som var så noga med att samtala vid middagen. 



Men det kanske var för min skull?



Cecilia pillar med sitt armband och tittar på en torr blombukett som hänger på väggen. 



Jag tänker att hon tänker på hur det ska bli för mig här. 



Hon vill egentligen inte lämna mig ensam. Inte redan och hos främmande människor. 



Men det finns inget man kan göra, nu är det som det är.



Jag måste åka”, säger hon.



Det går bra.



Säkert”



Hennes blick klamrar sig fast vid mitt ansikte. 



Jag försöker utstråla trygghet. ”Väldigt säkert.”



Ingen tycker det är lätt att plötsligt få en ny familj”, säger hon så lågt att jag knappt hör.



Jag ska bara bo här tillfälligt.”



Du vet att du kan ringa mig. Precis när du vill.”



Och mamma. Jag kan ringa mamma.”



Ja



En timme senare säger jag hej då till henne vid ytterdörren. 



Jag ångrar med ens att jag försökte gömma mig för henne på tågstationen. 
