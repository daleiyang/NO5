Några människor kommer ut från affären med matkassar, annars är det så gott som tomt här också. 



Jag som hade hoppats på en folksamling. En skräckartad känsla smyger sig på.



Där ligger stora affären, och där ligger pizzerian, och där har vi faktiskt en klädaffär med både barnoch vuxenkläder.” 



Petra går ivrigt mot en låg byggnad. 



Och här har vi biblioteket! De renoverade förra året, så det har blivit himla mysigt.”



Vi går in, och det är inget fel alls. 



Men det är ändå bara hyllor med böcker och en låneexpedition med en ensam tant bakom. 



En mamma sitter med sitt lilla barn i knät och läser i en vrå. 



Stämningen är så sövande att jag måste ut, annars finns risken att jag blir deprimerad på riktigt.



Ska vi låna några böcker?” frågar Petra.



Jag har ju datorn.”



Petra får en rynka mellan ögonen. ”Men det är nåt helt annat.”



Mamma gillar också bara tv”, säger jag. ”Vi kollar på serier tillsammans. 



Vi kan ligga en hel helg och knappt komma upp ur sängen.”



Petra studerar mig allvarligt.



Vi kan gå hit och låna en annan dag”, fortsätter jag. ”När jag har smält alla intryck.”



Hon tjafsar inte emot. Några sekunder senare är vi tillbaka ute på torget.
