Han sa att det kan vara bra att få rutin på tävlandet, och att detta är en riktig ”folkfest”. 



Alvar påminde honom om hur det gick förra året, åt helvete. 



Det spelar ingen roll om man vinner eller inte, sa Mange, bara man gör sitt bästa. 



Alvar gav upp till slut. 



Han kanske kände att Mange, som jobbat så länge med tävlingen, borde få ha åtminstone ett av sina barn där.



Det kommer folk från hela länet till Bokarp. 



Alla har träningsoveraller i olika färger med klubbens namn på ryggen. 



Jag blir pirrig av att se så många nya människor hoppa ur minibussarna. 



I kafeterian börjar jag prata med en familj som har åkt hela tjugo mil för att vara med. 



Alla tre barnen spelar pingis, pappan var tydligen också duktig en gång. 



De berättar för mig hur ofta de tävlar - nästan varje helg —- 



och jag frågar hur man kan stå ut med att göra samma sak hela tiden. 



Pappan verkar inte fatta frågan.



Evin och de andra ska också vara med och spela.



Det är oklart vad de tycker om mig. 



Jag är inte utfrusen, men blir inte heller hembjuden till någon efter skolan. 



Ibland märker jag hur Evin tittar på mig i klassrummet. 



När jag tittar tillbaka vänder hon bort huvudet.



Det står på schemat att Evin och jag ska stå tillsammans i kafeterian. 



I början är det lite stelt. 



Vi brer smörgåsar och lägger upp bullar på fat på ett snyggt sätt.
