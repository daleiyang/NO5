Vissa är tydligen rädda för folk som bor på Solkullen”, säger Evin.



Vilka då?”



Konstiga människor.”



Jag berättar inte för Evin att Petra hör till dem.



Lägenheten har tre rum. Evin delar ett av dem med sin lillebror. 



Både pappan och mamman jobbar på fabriken. Mamman är hemma idag och vill bjuda på sockrigt te. 



Jag får titta på deras två kaniner. 



Den ena heter Ruff och det är Evins kanin, den andra är hennes brorsas. 



Evin säger att hon har börjat glömma bort Ruff på sistone. 



Ibland får hon så dåligt samvete för det att hon går upp mitt i natten och kramar honom hysteriskt.



Jag hoppas att han inte märker att jag tröttnat”, säger hon.



Det gör han nog inte”, säger jag. ”Han vet inte om att man kan bli kramad hela tiden.”



Jo, för i början var jag med honom jämt.”



Men det måste vara lite variation, annars uppskattar man inte när man får kärlek.”



Evin tittar på mig som om det var det smartaste hon hört. ”Tack.”



Evins mamma heter Leyla. 



Hon frågar hur det kom sig att jag flyttade till Bokarp och jag berättar för henne om mamma och sjukdomen. 



Leyla lyssnar utan att avbryta, sedan beskriver hon hur det var när hon och Evins pappa landade i samhället.
