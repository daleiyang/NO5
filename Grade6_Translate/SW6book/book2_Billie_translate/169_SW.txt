Jag tittar efter Nadine och mamman när de går vidare. 



Det sticker till i bröstet, men inte så farligt. Jag vet ju varför det känns.



På torget får jag syn på tanten med de prickiga strumpbyxorna. 



Hon håller en monolog till en hund som står fastknuten vid lyktstolpen. 



Jag får en ingivelse och drar med mig Alvar in i klädaffären. 



Jag frågar expediten om hon har några prickiga strumpbyxor och hon går in i ett rum bakom för att leta.



Efter några minuter kommer hon ut igen, rosig om kinderna av upphetsning. 



Hon hittade faktiskt ett par! 



Jag ber om att få dem inslagna och hon gör ett paket med blommigt papper och snören i två olika färger.



Du skulle kunna vinna VM i paketinslagning!” säger jag.



Expediten tackar så mycket.



Jag sneddar över torget med Alvar. 



Tanten kollar bara på hunden, inte på mig. 



Jag sträcker fram det fina paketet.



Varsågod!”



Först glor hon bara på det. 



Två sekunder senare ligger paketet i hennes plastpåse. 



Hon skyndar iväg på de pinnsmala benen.



Finskan är galen”, säger Alvar.



Nä, det är hon inte. Hon är normal. Hon med.”



Alvar ser undrande på mig.
