Det var Bokarp det”, säger Petra.



Finns det inget mer?”



Jo ... det finns en bensinmack och en fabrik där man gör toalettpapper och mensskydd och sånt. 



Och sen finns ju kyrkan, men den ligger vid sjön och det är en bit. Och så finns det ju .. .”, 



hon drar en djup suck, ”en kiosk, uppe på Solkullen.”



Dit vill jag gå.”



Det är inget att se.”



Hon låter så bestämd på rösten att jag blir nyfiken.



Men jag måste ju hitta vägen när jag ska gå och köpa lördagsgodis.”



Petra kan ju inte veta att jag bara har hört talas om lördagsgodis. 



I mitt eget liv har det aldrig existerat.



Mamma har aldrig brytt sig om hur mycket socker jag fått i mig, eftersom hon äter så mycket själv.



Det finns godis i affären.”



Jag vill gå dit ändå.”



Jag känner definitivt lukten av någonting intressant.



Du sa att du skulle visa mig Bokarp.”



Ja，ja."



Jag följer efter henne in på en gångväg som ringlar sig bort mellan några träd. 



Då och då tittar jag på Petra. Hennes ansikte blir mer och mer stramt. 



Det är som om hon försvinner iväg i tankarna, som om hon glömt att jag är med. 



Men så minns hon plötsligt, och ler ansträngt.
