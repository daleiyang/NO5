Hon slutar att mumla. Blicken flyttar sig till mig. Hennes ögon är inte det minsta tokiga.



Jag är ny i Bokarp nämligen och ...”



Finskan reser sig tvärt. Jag får hennes sko på min fot när hon tränger sig förbi. 



Hennes lukt gräver sig in i mina näsborrar. Hon försvinner blixtsnabbt ut genom kyrkporten. 



Jag väntar lite innan jag går efter.



De står kvar vid cyklarna och väntar. Några besökare har också stannat för att prata med Petra. 



Hon verkar vara på gott humör och säger att hon ska ta upp bullar ur frysen när vi kommer hem. 



Jag märker att hon är en annan människa utanför familjen, en som är bara fantastisk. 



Tea kramar Petra spontant och de cyklar bägge två iväg bredvid Mange. 



Jag står kvar med Alvar som försöker få upp sitt tröga lås.



Då bromsar två cyklar in vid oss. Salim flinar bara.



Douglas hänger på styret och tittar på mig uppifrån och ner.



Vilket land är du från?”



Sverige”, säger jag.



Du är inte från Sverige.”



Jag är visst från Sverige.”



Med sånt där Afrikahår?”



Jag suckar. ”Hallå, kommer ni från en annan tid?



Har du inte märkt att alla ser olika ut, till exempel i klassen? 



Du och Salim ser olika ut. Men ni är väl svenskar, eller?”
