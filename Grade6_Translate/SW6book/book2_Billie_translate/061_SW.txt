Hon kanske bara är ute och flanerar”, säger jag.



Petra och Mange ser oförstående på mig.



Flanerar”?” frågar Mange. ”Nä, det tror jag inte.”



Alla behöver vara ensamma och tänka ibland. Alla behöver tid att filosofera.”



De orkar inte ens låtsas att de lyssnar på mig.



Till slut bestämmer de sig i alla fall för att börja äta.



Jag sätter mig på min plats på kanten. Mange får till ett låtsasleende. 



Nu gäller det att inte hetsa upp sig.”



Som om de inte redan hade gjort det.



Mange har lagat en vegetarisk lasagne med keso och ärtor som smakar allt annat än lasagne. 



Jag längtar så att jag kan dö efter thaimat, men tänker inte fråga än om det finns att få tag på någonstans. 



Det är många saker jag inte tänker fråga, som varför Mange måste låta som om han vet allting. 



Igår visste han allt om att jaga. 



Idag rabblar han matchstatistik i någon pingisliga fast ingen är ett dugg intresserad. 



Han påminner om de jobbigaste killarna i klassen, som alltid måste ha uppmärksamhet. 



Det är nästan så att jag tycker synd om honom.



Mitt i middagen hör vi att ytterdörren öppnas.



Mange och Petra rusar till hallen. Jag hör dem prata med upphetsade röster.



Men var har du varit?”



Var har du varit, Tea? Svara nu.”



Alvar gör en liten, liten min mot mig. 



Jag hoppas att den betyder att han tycker att Petra och Mange överdriver.
