Om du berättar för Petra om dina skräckfilmer”, säger jag.



Han ler nervöst och stänger dörren.



Jag ringer upp mamma på skype. ”Jag vill inte anpassa mig längre.”



Jaså”, säger mamma nöjt.



Varför uppmuntrade du mig att försöka?”



Det var du som uppmuntrade dig själv.”



Vi sitter tysta och tittar på varandra. 



Det knackar igen och Alvar sticker in huvudet. 



När han ser att jag skypar med mamma är han på väg att stänga.



Gå inte”, säger jag. ”Vi skulle precis sluta prata.”



Skulle vi?” säger mamma förvånat. ”Det skulle vi väl inte?”



Jo. För jag ska vara med Alvar nu.”



Jag stänger av skype och frågar Alvar om han vill kolla på min serie. 



Han nickar och lägger sig intill mig i sängen och jag förklarar allt som hänt i de första fem avsnitten. 



Alvars kropp vilar så skönt mot min.



När han skrattar är det på ett sätt som får mig att må bra. 



Jag skulle inte kunna bli kär i Alvar, det är inte det. 



När jag var liten fantiserade jag om att ha en bror,



om hur kul det skulle vara med syskon, med en pappa,



med mormor och morbror och kusiner att hälsa på.



Bara för att känna hur det känns lutar jag huvudet mot Alvars axel. 



Jag är nästan säker på att han också tycker om det.
