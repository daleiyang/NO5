De andra skådespelarna stod kvar och flackade med blickarna. Ingen visste vad de skulle göra.



Hör det här till föreställningen? hörde jag någon i publiken viska.



RIDÅ! ropade Moa förtvivlat och började rycka i tyget.



Då hördes en välbekant röst över alla andra:



Du, Romeo!



Jag snurrade runt och fick syn på en kort figur i puffig dräkt som kom farande över scenen som en kanonkula. 



Det var Ruben. I nästa sekund hade han vräkt ner mig på golvet. 



Jag föll handlöst och slog skallen i träplankorna. 



Någon skrek till och det blev tumult på scenen. 



Ruben slet i min loppiga skjorta och allt jag kunde se var ett gytter av fötter och ben som rusade fram och tillbaka. 



Stolsgnissel och bebisgråt blandades med upprörda röster från publiken,



men genom allt kaos kunde jag ändå urskilja Hugo Stenborgs hånfulla skratt.



En sista tanke for genom min skalle:



Vad gör jag här?



Sen blev allt svart.

