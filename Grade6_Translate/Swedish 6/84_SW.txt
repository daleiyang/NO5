P 084

Dikter med upprepningar

En del dikter innehåller olika typer av upprepningar i sig.
Ringa in upprepningarna i dikterna.
Läs dikterna med pennan i handen. Markera sådant du fastnar för.
Det kan vara sådant som väcker dina tankar eller som är svårt att förstå.

För andra var du bara

För andra var du bara en hund
För mig var du en vän
Lek och bus
Promenader och skoj

För andra var du bara en hund
För mig var du en tröst
Mjuk päls och stora tassar
Bruna ögon och våt nos

För andra var du bara en hund
För mig var du allt
Förtrolighet och tillgivenhet
Kärlek och vänskap

Michaela Eriksson

ALLT

jag vill inte spela på mobilen
för det påminner om dig

jag vill inte klättra i klätterställningen

för det påminner om dig
jag vill inte plaska i vattenpölarna
för det påminner om dig
jag vill inte gå ute i solen
för det påminner om dig
jag vill inte gå i skolan
för det påminner om dig
jag vill inte äta

för det påminner om dig
jag vill inte leva

för det påminner om dig
allt

bara påminner om dig

Mårten Melin


