P 036 037

Skriva

Planera ditt skrivande - avgör vad som är viktigt 

Snart ska du få skriva en jämförande faktatext. 
För att du ska kunna skriva en jämförande faktatext utifrån två texter måste du samla fakta.

1. Läs texterna om hinduism och buddhism. 
Börja med att bilda dig en uppfattning om innehållet i texterna genom att läsa och jämföra rubriker, titta på bilder och läsa bildtexter.

2. Stryk sedan under den fakta du tycker är viktig i de båda texterna.

Båda texterna tar upp något om livet efter döden.
Då kan jag ju jämföra de olika synsätten!

Hinduismen

Hinduismen härstammar från Indien och är den äldsta av alla världsreligioner. 
Den har ingen grundare eller annan viktig person utan religionen består av många olika läror och traditioner. 
I dag är hinduismen den tredje största världsreligionen med över en miljard utövare. 
De allra flesta av dessa bor i Indien.

I många hinduiska hem finns ett litet altare med en gudabild.
Där kan man tända rökelse och offra blommor och lite mat till guden eller gudarna.
Vid det här altaret tillber man guden Ganesha.

Brahman är den gudomliga kraften 
Inom hinduismen tror man att det finns en gudomlig kraft, brahman. 
Denna finns överallt och i allt levande. 
Ingen kan föreställa sig hur brahman ser ut men den kan visa sig på olika sätt i olika gudar och gudinnor. 
Några av de viktigaste gudarna som hinduerna ber och offrar till är Vishnu, Shiva, Lakshmi, Rama och Ganesha.


Allt går i ett evigt kretslopp

Hinduernas syn på livet är att det inte finns någon början eller slut. 
Allt levande skapas, förstörs och återuppstår i ett evigt kretslopp, som kallas samsara. 
Det enda som består är själen, som vandrar vidare. 
Detta innebär att man till exempel kan återfödas till ett djur i nästa liv. 
Eftersom hinduerna anser att allt levande är heligt är många av dem vegetarianer.

Befrielse från att återfödas

Inom hinduismen strävar man efter att komma ur samsara och bli befriad från att återfödas. 
Ett sätt att nå denna befrielse är att samla på sig god karma i livet, till exempel genom att följa de levnadsregler som finns. 
Man kan också nå denna befrielse genom att följa olika vägar, bland annat Kärlekens väg eller Kunskapens väg.

Högtider
Inom hinduismen firar man många högtider. En del högtider firas i hemmet,
andra i tempel avsedda för någon speciell gud eller gudinna.

Buddhismen

Buddhismen är en av de fem världsreligionerna och har sitt ursprung i Indien och i hinduismen.
Buddhismen grundades för ca 2500 år sedan av en man som hette Siddharta Gautama. 
I dag bor de flesta buddhister i Sydostasien, i Kina och Japan, på Sri Lanka och i Tibet.

Buddha

Buddhismens grundare, Siddharta Gautama, tillhörde en rik hinduisk familj som levde i Indien på 500-talet f. Kr. 
Siddharta tröttnade på att vara rik och lämnade sin familj för att söka kunskap om livet. 
Han studerade hinduistiska skrifter, lärde sig yoga, och levde ett asketiskt liv.
Genom meditation fann han till slut sitt mål och blev buddhan, en upplyst. 
Målet han uppnådde var att inte ha begär efter något i livet.

Nirvana

Buddha såg att livet kan vara ett långt lidande och fann ett sätt att befria sig från detta lidande och bli upplyst. 
Vägen till detta går via den åttafaldiga vägen, som också har kallats den gyllene medelvägen. 
När man slipper att återfödas uppnår man ett tillstånd som kallas för nirvana.

Ingen gud och ingen gudomlig kraft 

Enligt Frekbe finns det ingen gud som BD skapat världen. 
Gudomliga krafter kan inte heller helt hjälpa oss att komma ur återfödelsernas hjul. 
Buddha menade därför att människan istället måste hjälpa sig själv. 
Eftersom man inte förlitar sig på någon gud så tror man inte heller på offer eller andra ritualer för att nå nirvana. 
I dag är buddhismen splittrad i två stora riktningar.
Dessa är theravada och mahayana. 
De har olika syn på vilka som kan nå nirvana men också olika syn på Buddhas roll.

Högtider

Buddhismen har många högtider och riter men de ser olika ut 5 i olika buddhistiska länder. 
Förutom några stora högtider som alla buddhister firar, finns det inte några generella regler för när man ska besöka templet.

En del buddhister har ett litet altare hemma där de kan tända ljus eller rökelse och offra mat och blommor.
Små altare och andehus kan också finnas i gathörn och parker som det här andehuset i Thailand.


