Nedbrytning
Jorden i lövskogen är näringsrik, porös och omblandad.
Det är daggmaskarna som blandar om jorden när de gräver sina gångar.
Daggmaskar äter nedfallna löv och sedan blir deras spillning ny och mycket näringsrik jord.
Det kallas nedbrytning.
Lövskogar
Söder om de stora barrskogarna finns ett bälte med lövskog.
De träd som finns här kallas ädla lövträd.
Det är till exempel ek, lind, alm, bok, ask och lönn.
Skogens utseende varierar med årstiderna.
På våren gör knopparna och nyutslagna blad att skogen ser ljusgrön ut.
På sommaren är den grön och på hösten lyser lövverket i gula och röda nyanser.
Vintrarna är kalla och träden fäller sina löv för att klara kylan.
I lövskogen växer också buskar, till exempel hassel och fläder.
Om skogen inte är för tät växer det även olika gräs och örter där.
Anpassa sig till miljön
På sommaren kan det bli ganska skuggigt i en tät lövskog.
Därför är många örter på marken vårväxter, som vitsippan.
Den blommar innan löven slagit ut, för då når solens strålar fortfarande ner till marken.
På vintern när det blir kallt går vissa djur i dvala, till exempel möss, igelkottar, ormar och ödlor.
De äter massor av mat innan de kryper in i sina vintergömslen.
På så sätt har de reservnäring för hela vintern.
Trädrötterna kan leta sig djupt ner i den bördiga jorden i lövskogen.