Metaller i kroppen
MAGNESIUM
Behövs för skelettets uppbyggnad och för att muskler, nerver och celler ska fungera.
KROPPEN består av ungefär 65 procent vatten.
Men vi har också en del metaller i kroppen.
Ungefär 4 procent av vår vikt utgörs av metaller.
Vi får i oss metallerna via maten.
De tas upp av blodet i tunntarmen och transporteras sedan dit de behövs.
Kalcium, järn, magnesium och natrium behöver vi ganska mycket av.
Andra metaller behöver vi bara lite av, som koppar, kobolt, mangan och zink.
De kallas för spårämnen.
Man vet inte exakt vilka olika funktioner alla spårämnen har, men man vet att de behövs för att vi ska må bra.
KROM
Är bra för blodsockret.
JÄRN
Behövs för att blodet ska kunna transportera syre till alla celler.
Ingår också i våra muskler.
ZINK
Är viktigt för kroppens vävnader och för att bilda enzymer.
KALCIUM
Behövs för att bygga upp tänderna och skelettet, och för att musklerna och nerverna ska fungera.
Men det behövs även i blodet, för att det ska kunna bildas sårskorpor.
KOPPAR
Behövs för att barn ska växa, för hjärnans utveckling och immunförsvaret.
Ingår i ett ämne som heter melanin som gör att vi blir solbrända.
NATRIUM
Finns i alla våra kroppsvätskor.
Ingår i salt (natriumklorid).