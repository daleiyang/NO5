FÖRR OCH NU
När man började framställa järn togs järnmalmen upp från myrar och sjöbottnar.
Malmen lades på glödande träkol i en grop i marken.
Ur gropen tog man upp järnbitarna.
De formades sedan till olika vapen, redskap och smycken.
De första gruvorna i Sverige började grävas ut under medeltiden.
Det var i Bergslagen där det fanns berg rikt på metaller.
En grupp bergsmän drev tillsammans en hytta där smidbart järn tillverkades av malm från gruvorna.
I slutet av 1800-talet började man framställa järn i större skala.
Man byggde järnvägar norrut till stora gruvor i Norrland.
Sedan började en snabb utveckling av järn- och stålindustrin i Sverige.
Att få fram metaller ur berget
Att ta upp mineraler eller malmer ur jordskorpan kallas för brytning.
När man gräver efter malm på markytan kallas det för dagbrott.
När man gräver djupa tunnlar kallas det för gruvor.
Gruvor har funnits i flera hundra år.
Förr hackade man, grävde och använde spett och eld för att dela upp berget i mindre delar och få fram det man ville åt.
I slutet av 1800-talet började man använda dynamit för att spränga berget i gruvorna.
Med hjälp av järnet och skogen utvecklades Sverige från fattigt bondeland till rikt industriland.
I järnmalm förekommer järnet förenat med syre som två olika mineral: som svart, magnetisk magnetit och som röd hematit.
Viktigast i Sverige är magnetit.
En kemisk förening med syre kallas oxid, så magnetit är alltså järnoxid.
Förutom syre finns också andra ämnen i järnmalmen.
För att få fram det rena järnet ur järnmalmen krävs flera steg.
Gruvor, järnoxid + kol -> järn + koldioxid