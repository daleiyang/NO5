Barrskogar
På norra halvklotet, på våra breddgrader, dominerar barrskogarna.
De kallas för taiga efter det ryska ordet för skog.
Här avlöser årstiderna varandra och vintrarna är snörika.
På vintern stannar trädens tillväxt av, men på sommaren växer de.
Det är ett tufft klimat och skogen växer långsamt.
Barrens är skyddade av ett vaxskikt som gör att de tål både vinterns kyla och sommarens värme.
Träden i barrskogen växer tätt och skapar en miljö som skyddar mot kalla vindar och stora temperaturväxlingar.
Det finns också en del lövträd i taigan, till exempel björk och rönn.
På marken växer det ormbunkar och ris, som blåbär och lingon.
Mossor och lavar trivs i skuggan.
De suger snabbt upp fukt och regn och hjälper till att hålla fuktigheten jämn i skogen.
I en barrskog finns det visserligen många växter och djur till antalet, men det finns inte speciellt många olika arter.
Anpassa sig till miljön
För att klara vinterkylan anpassar sig djuren i barrskogen på olika sätt.
Många småkryp överlever vintern som ägg eller puppa.
Vissa spindlar och fjärilar spinner skyddande kokonger runt sina ägg och gömmer dem i barkspringor eller nere i marken.
En del larver finns djupt inne i barrträdens ved.
Sorkar kan göra gångar i snön och räven gräver ett gryt i marken.
Vissa fåglar flyttar söderut på vintern.
I barrskogen går nedbrytningen långsamt och det bildas ett tjockt lager reservnäring i marken.
Där finns också mycket svampar, som är viktiga nedbrytare.
Men daggmaskarna trivs inte i barrskogen, eftersom jorden är sur.