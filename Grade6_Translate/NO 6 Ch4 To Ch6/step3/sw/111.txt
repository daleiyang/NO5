Fostrets utveckling.
I början ser det befruktade ägget ut som en liten klump av celler.
Det kallas för embryo.
Fostret utvecklas sedan snabbt.
Det får syre och näring via blodkärl i navelsträngen, som kommer från moderkakan.
Moderkakan får i sin tur syre och näring från mammans blod.
Fostret ligger skyddat inuti en "påse" som kallas fosterhinna.
Den är fylld med fostervatten och i det svävar fostret omkring.
Redan vid fyra veckors ålder har fostret ett hjärta som slår.
Efter ungefär 40 veckor är alla organ färdigutvecklade och det är dags för barnet att födas.
De små spermierna försöker komma in i ägget.
Det är bara den som kommer först som ägget släpper in.
Andra sätt att få barn.
Ibland händer det att ett par av någon anledning inte kan bli gravida och få barn.
Det kan bero på att ägg eller spermier fungerar dåligt, eller att de lever i ett homosexuellt förhållande.
Om de ändå vill bli föräldrar finns det olika sätt att få hjälp, och om det behövs kan ägg eller spermier från någon annan användas.
Ett sätt är insemination.
Då förs spermier med hjälp av en slang in i kvinnans äggledare.
Ett annat sätt är provrörsbefruktning.
Det går till så att man tar ut kvinnans ägg och befruktar det med spermier.
Eftersom befruktningen inte sker i kroppen utan i ett laboratorium kallas det för provrörsbefruktning.
Det befruktade ägget sätts sedan in i kvinnans kropp igen.
Adoption är ett annat sätt att bli förälder.
Det betyder att bli förälder till ett barn som man inte är biologisk förälder till.
Den lilla fisken TÅNGSNÄLLA gör inte som många andra fiskar, som lämnar äggen att klara sig själva.
Honan lägger äggen i en ficka på hanens mage.
Han tar sedan hand om äggen ända tills de kläcks, ser till att de får näring och skyddas väl.
GÖKEN är en fågel som inte bygger egna bon.
Istället lägger den ägg i andra fåglars bon.
Den lurar andra fåglar att ta hand om gökungen, som de tror är deras.
En gökunge är större än många andra fågelungar och knuffar ibland ut de andra ungarna ur boet.
SÄLENS unge kallas för kut.
Den föds på isflak ute till havs, och för att inte upptäckas är den lika vit som snön och isen runt omkring den.
Pälsen färg ändras till grå när den växer och börja simma i havet.
Sälen är ett däggdjur och ungarna diar.