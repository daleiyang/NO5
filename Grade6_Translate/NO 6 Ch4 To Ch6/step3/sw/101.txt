Kan du nu?
Ge exempel på några skillnader mellan en barrskog och en lövskog.
Vad menas med revir?
Hur kan växter vara anpassade till ett torrt klimat?
Hur kan olika djurarter på savannen beta gräs och blad utan att konkurrera om maten?
Varför växer en del av regnskogens blommor, till exempel orkidéer, uppe på trädens grenar istället för på marken?
Beskriv hur djur kan skydda sig från sina fiender.
Ge exempel från två olika naturtyper.
Ge exempel på hur djur gör för att locka till sig en partner.
Förklara varför vissa arter är hotade och ge exempel.
Begrepp
anpassning: egenskaper och beteenden som stämmer med en livsmiljö
avel: att välja ut djur efter önskade egenskaper och låta dem få ungar
biologisk mångfald: att det finns många olika arter och en stor variation
epifyt: en växt som klättrar eller hänger på andra växter
fridlysa: att skydda en hotad art, till exempel genom förbud mot att plocka en viss blomma
konstgödsel: näringsämnen som tillverkas industriellt och inte ingår i kretsloppet
nationalpark: ett sätt att skydda ett naturområde, andra sätt är att skapa naturreservat eller fågelskyddsområde
nedbrytning: när döda växter och djur bryts ner av småkryp, svampar och bakterier
parasit: växt eller djur som lever på att ta näring från något annat levande
revir: område som ett djur ser som sitt och försvarar mot andra av samma art
växtförädling: att spara och använda frön från plantor som har bäst egenskaper