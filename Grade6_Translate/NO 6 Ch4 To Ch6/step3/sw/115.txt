Barns skydd
I barnkonventionen beskriver FN (Förenta Nationerna) barns rättigheter i världen.
De flesta länder har skrivit under på att de ska arbeta med att skydda barn.
Sverige är ett av de länder som skrivit under barnkonventionen.
Men vi har också egna lagar och regler som ska skydda barn.
Våld: Vuxna får inte slå barn.
Det gäller föräldrar och alla andra.
Förr i tiden fick man slå barn för att uppfostra dem.
Då var det också tillåtet i skolor att slå barn.
Alkohol och tobak: För att dricka alkohol eller röka och snusa måste man vara 18 år.
Åldersgränsen för att själv handla alkohol är 20 år.
Det är för att det är extra skadligt och farligt för kroppen om man använder alkohol och tobak när man är ung och fortfarande växer.
Äktenskap: Innan man är 18 år får man inte gifta sig.
Det är förbjudet att gifta bort barn.
Den som är barn ska bli vuxen och själv bestämmer vem man ska gifta sig med, om man ska gifta sig alls och i så fall när.
Sexuella handlingar: Det finns en svensk lag som säger att man inte får ha sex eller samlag med någon som är under 15 år.
Den lagen är till för att skydda barn så att ingen ska kunna tvinga barn att ha sex.
Sexuell läggning: Det finns en lag för att skydda barn från diskriminering på grund av sexuell läggning.
Det menas att man har rätt att bli kär och älska den man vill, oavsett kön.
konstigt att leka som man gjort tidigare.
Man kan bli kär i en person av samma kön.
Det finns massor av sätt att visa att man tycker om varandra.
Man kan vara ihop, hålla varandra i handen, kramas och pussas eller bara hitta på saker tillsammans.
Det är viktigt att man aldrig gör något som man inte vill eller känner sig redo för.
Man måste också lyssna på varandra, ingen ska tvingas att göra något den inte vill.
Vi är alla olika och har rätt att vara och känna olika.
Identitet
Med identitet menas hur du uppfattar dig själv och vilka åsikter, intressen och känslor du har.
Din identitet formas hela livet av allt runt omkring — familj, vänner och samhälle.
Vissa saker kan du påverka, men inte alla.
Med könsidentitet menas vilket kön du känner dig som.
Det handlar inte om vilken kropp du har, utan vilket kön du känner att du tillhör.
PARADISFÅGELHANARNA samlas i grupper när de ska imponera på en hona.
När honan har valt ut en partner så dansar de med varandra.
Hanen hänger upp och ner och svänger med sina vackra stjärt­fjädrar medan honan smyger runt.
Under STENBOCKENS parnings­period kämpar hanarna mot var­andra.
Hanarna letar upp en flock med honor och slåss sedan om vem som ska få para sig med dem.
För att klara av att vara med i kampen måste hanen ha hunnit växa sig stor och stark.
DRAKFENAN är en liten sötvattenfisk.
Hanarna har som en liten metspö­liknande flagga på sin fena.
Den ser likadan ut som den mat honorna äter.
Hanen viftar med sin flagga framför honan för att locka till sig henne för att få chans att befrukta hennes rom.