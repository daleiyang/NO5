Förökning utan hanar och honor
Allt levande kan föröka sig.
Det finns olika typer av förökning.
Det finns växter som kan föröka sig genom att en del av växten bildar en ny planta.
Det sättet att föröka sig kallas för kloning.
Växten har gjort en kopia av sig själv.
En jordgubbsplanta sänder ut revor.
På varje reva sitter en liten planta, en kopia av moderplantan.
Om du tycker om de jordgubbar som moderplantan ger, ska du klippa av revan och sätta den i jorden där du vill ha en ny jordgubbsplanta nästa år.
Revan rotar sig och ger nästa år skörd med exakt samma sorts jordgubbar som moderplantans.
De vanliga gräsen, bland annat vass och kvickrot, sänder ut rotskott för att föröka sig, på samma sätt som jordgubbsplantan.
Många växter kan föröka sig både könlöst med rotskott och könligt med blommor.
Det kan till exempel jordgubbsplantan.
Fortplantning
När växter och djur förökar sig och för livet vidare till nya generationer kallas det för fortplantning.
Ett annat ord är reproduktion.
Ett vanligt knep att få fler plantor av sin favorit­krukväxt är att ta en stickling.
Det betyder att man tar en del av växten och sätter i ny kruka.
Den slår rot och växer upp till en ny planta.