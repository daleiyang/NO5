Mineraler
Kemiska föreningar i berggrunden kallas mineral.
Det finns cirka 3000 olika mineraler.
Alla stenar och berg är uppbyggda av mineraler.
I en sten av bergarten granit ser man prickar och fält i olika färger.
Varje sådan fläck är ett speciellt mineral.
De rosa och vita fläckarna är fältspat, som är ett av de vanligaste mineralerna.
Kvarts är ett vitt eller genomskinligt mineral.
Oftast ingår flera mineraler i en bergart, precis som i granit.
Men en bergart kan också bestå av ett enda mineral.
Bergarten kalksten består helt av mineralet kalkspat, som har bildats av fossila skal, till exempel koralldjur.
En riktigt gammal och hård kalksten är marmor.
Fältspat finns i de flesta stenar du hittar.
Färgen kan vara röd eller vit.
I fältspat ingår grundämnena aluminium, kisel och syre.
Metaller
Metaller är grundämnen som leder elektricitet och värme.
De är blanka och hårda men lätta att forma och bearbeta.
Järn finns i olika föreningar i berggrunden.
Magnetit är det järnmineral som innehåller mest järn.
Stenen är värdefull eftersom man kan framställa stål ur den.
Bergkristall är ren, glasklar kvarts som är uppbyggd av grundämnena kisel och syre.
I smyckestenar av bergkristall kan det också ingå metaller och då blir kristallen färgad.
Malmer
De viktigaste mineralerna för människan är de som innehåller riktigt mycket metall.
Sådana mineraler kallas malmer.
Att ta upp metallerna ur jordskorpan kallas att bryta malm.
Aluminium och järn är de två metallerna som det finns mest av i jordskorpan.
Båda är förenade med syre.
Andra metaller i jordskorpan är förenade med grundämnet svavel i stället för med syre.
Exempel på sådana metaller är koppar, zink och bly.
Mineralerna kopparkis, zinkblände och blyglans innehåller svavel.
Metaller har varit väldigt viktiga för människor under lång tid.
Vi har gjort redskap, vapen, mynt och prydnader av guld, silver, koppar, järn, zink och tenn i tusentals år.
Det finns bilder från faraonernas tid för mer än 3000 år sedan som visar att man tog fram järnmalm i gruvor.
Ametist är ett slags bergkristall som används i smycken.
Det är järn som ger den vackra lila färgen.