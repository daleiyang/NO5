Jorden är rund

Nu för tiden behöver ingen tvivla på att jorden är rund som ett klot.
Det går ju att se på foton av jorden som tagits från rymden. 
Men redan på 200-talet före Kristus insåg den grekiska vetenskapsmannen Eratosthenes att det var så. 
Han kunde till och med räkna ut att sträckan runt jorden var ungefär 37 000 km. 
Det stämmer ganska bra, för den riktiga omkretsen är ungefär 40 000 km.

Eratosthenes var långt före sin tid. Handels- och upptäcktsresande som rörde sig på haven under 1400-talet visste också att jorden var rund, 
men det var först på 1500-talet som de flesta började accepterade bevisen.

Heliocentrisk världsbild

På 1400-talet ansåg många vetenskapsmän att det fanns brister i det gamla sättet att förklara världen, att jorden fanns i centrum. 
Den polske astronomen Nicolaus Kopernikus gjorde noggranna beräkningar av planeternas rörelse. 
Han menade att det var solen som fanns i centrum, men de flesta tog inte hans tankar på allvar. 
Det skulle dröja fram till omkring år 1600 innan tysken Johannes Kepler och italienaren Galileo Galilei kunde förklara tydligare och övertyga.

fler om den heliocentriska världsbilden, att solen är det som finns i centrum. 
Helio betyder just ”sol” på grekiska. Inom den katolska kyrkan tyckte man inte om dessa idéer. 
För dem var det självklart att jorden befann sig i centrum, allt annat var otänkbart. 
Eftersom kyrkan hade väldigt stor makt vågade ingen säga emot, inte ens de vetenskapsmän som kommit fram till detta.
År 1633 ställdes Galileo Galilei inför katolska kyrkans domstol. 
Där tvingades han säga att jorden låg stilla och inte alls snurrade runt solen. 
Det skulle dröja ända fram till år 1992 innan katolska kyrkan bad om ursäkt och sa att den hade haft fel.

Rymden har inspirerat vetenskapsmän i alla tider. Bilden visar ett observatorium på 1500-talet med Olika redskap och instrument som användes då.

Heliocentrisk världsbild med solen i centrum.

