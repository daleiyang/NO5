Järnmalmen anrikas



I gruvan krossas berget så att man lättare kan sortera bort stenar som man inte vill ha. 



Eftersom magnetit är magnetisk kan man använda en stor magnet för att sortera ut de delar som innehåller magnetit. 



Stenar som inte innehåller järn fastnar inte på magneten. 



Det här kallas att malmen anrikas.



Masugnar sorterar



För att få rent järn måste man ta bort syret, oxiden. 



Detta sker i stora heta ugnar som kallas masugnar. 



Där hettar man upp magnetiten tillsammans med kol och kalksten. 



Då förenar sig kolet med syret och bildar gasen koldioxid, som lämnar masugnen. 



Kvar blir metallen järn, som man tappar ur masugnen i smält form. 



Restprodukter som inte innehåller järn klumpas ihop med kalkstenen och kallas slagg.



Det järn man har fått fram nu kallas tackjärn och kan användas till att gjuta saker. 



Men ofta vill man ha ett hårdare och smidigare material, som kan användas för att göra bilar, maskiner och byggmaterial. 



Då tar man bort ännu mer kol. Det kallas färskning och omvandlar järnet till stål.



Legeringar



Det finns ett problem med järn. 



När det ligger ute i fuktig luft eller regn reagerar järnet med syret. 



Då bildas rost och järnet faller sönder. 



För att förhindra rostangrepp kan man blanda järnet med andra metaller. 



Det blir som ett rostskydd.



När man blandar metaller med varandra eller med andra ämnen kallas det för legering. 



Rostfritt stål är en legering av järn och nickel eller järn och krom.



Anrikning 



gråberg



Järnmalm



Masugn



koks (kol)



kalksten



järnmalm



koldioxid



masugn



tackjärn



slagg



luft



Stål finns överallt, till exempel i broar, lyftkranar, plåttak, bilar, hus, termosar och verktyg.

