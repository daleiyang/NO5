Ibland vill man öka friktionen

I skidspårets uppförsbacke vill man ha mycket friktion för att slippa halka bakåt. 
Därför lägger man en annan slags valla mitt på skidan, precis under foten. 
När man går uppför tynger man ner skidan där och får fäste.

När man ska bromsa med bilen vill man också ha mycket friktion. Man vill kunna stanna så fort som möjligt.
För att slippa halka och glida på hala vägar kan man skapa mer friktion med vinterdäck som ger bättre fäste mot vägen. 
Vinterdäcken har större mönsterdjup, en ojämn yta som griper fast i snö och is. 
Vissa däck har dubbar av metall som ger ännu bättre grepp på riktigt hala vägar.

Man kan även ha dubbar på skorna för att inte halka när man är ute och går på vintern. 
Fotbollsskor har ett slags stift eller spikar, dobbar, för att ge bra grepp på gräsplanen. 
Med bra grepp kan man göra snabba stopp, byta riktning och få fäste för att springa efter bollen.

Utan friktion
Vi har svårt att tänka oss en värld utan friktion. 
Om det inte fanns någon friktion skulle man fortsätta glida hela tiden när man väl fått fart. 
Men det skulle inte gå att få fart eftersom man inte skulle ha något fäste. 
Ja, du hör själv att det är mycket svårt att tänka sig.

I universums vakuum finns det ingen friktion. Det finns ingen luft eller något annat som stoppar upp.

Bollen skulle fortsätta framåt i all evighet om det inte fanns någon kraft som bromsade den. 
Friktionskraften här består av luftmotstånd och friktion mot underlaget.

När kontaktytor rör sig mot varandra omvandlas friktionen till energi i form av värme. 
Man utnyttjar den värmen när man tänder en tändsticka. Det lättantändliga ämnet på tändstickan gnids mot ett skrovligt plån. 
Friktionen skapar gnistor som tänder stickan.

För att öka friktionen har vinterdäck till bilar större mönsterdjup eller dubbar. 
På däck till traktorer kan man istället sätta på snökedjor.

Fundera

Om du gnuggar dina händer mot varandra blir de varma.

?Vad tror du det kan vara för kraft?