Pilgiftsgroda i orkidé.

Klara sig från fiender

Ett bra sätt att undvika fiender är att ta skydd av mörkret. Många
av regnskogens djur är vakna på natten och ger sig då ut på jakt
efter föda.

Pilgiftsgrodan har ett annat sätt att klara sig från fiender: ett
mycket farligt gift i sin klibbiga hud. För att varna eventuella fiender
har den starkt lysande färg. Andra grodor har istället mycket hud
mellan tårna, och kan kasta sig ut i luften för att slippa undan fien-
der. Genom att breda ut huden kan de sväva mellan grenarna.

Paradissnoken breder ut sina revben så att kroppen blir helt platt
och då kan den också sväva mellan träden. Den kan sväva femtio
meter och undkomma hungriga rovfåglar.

Fjärilar kan se ut som ett löv för att inte upptäckas.

Försvara sina ungar

I regnskogarna finns många olika fladdermöss. En fladdermusunge
måste klänga sig fast på mamman i åtta veckor innan den själv kan
flyga. Näshornsfågeln lägger sina ägg i en ihålig stam. För att skydda
äggen murar hanen igen boet där honan ruvar. Det finns bara en
liten springa, och genom den matar han henne tills ungarna blivit
tillräckligt stora. Då blir det så trångt att honan bryter sig ut. Sedan
hjälps båda åt att skaffa föda till ungarna.

Leva på andra

För att få mer ljus växer en del växter uppe bland trädens grenar.
Epifyter kallas de växter som växer på andra växter. Orkidéer och
lianer är epifyter. Om det blir för mycket epifyter på en gren kan
det bli så tungt att grenen går av. Vissa trädslag byter bark ofta för
att bli av med allt som växer på dem.

Fästingen är ett litet kvalster som suger blod från fåglar och dägg-
djur. Den biter sig fast med sina käkar och borrar in huvudet en bit
in i huden. Det är honan som suger blod för att få näring till sina
ägg. Fästingen är alltså en parasit: den tar näring från sitt offer.

Blodigeln är en blodsugande parasit. Den har
käkar som den använder för att såga sig genom
huden på sitt offer. När den bitit sig fast sprutar
den in ett ämne som gör att blodet inte stelnar
utan fortsätter att rinna.

ANPASSNINGAR I NATUREN | 93

