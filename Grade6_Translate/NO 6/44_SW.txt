Livet i havet

Under lång tid, från de allra första urcellerna, fortsatte livet att utvecklas i havet. 

För 600 miljoner år sedan hade bakterier och alger förökat sig i det varma vattnet. 

Vattnet såg grönt ut av alla levande organismer som fanns där. 

Allt mer syre producerades. En del cyanobakterier hade förändrats och saknade färgämnet klorofyll. 

Därför skulle de egentligen ha dött ut, men det gjorde de inte. 

Istället levde de av att äta blågröna cyanobakterier, och kom på så sätt åt den näring de behövde. 

De använde också det syre som bakterier och alger producerade. 

På det här sättet bildades det första djuren.

Det märkliga toffeldjuret

Även om toffeldjuren inte var bland de allra första djuren i havet, är de intressanta för oss. 

De finns nämligen kvar fortfarande och därför kan vi studera dem. 

De är encelliga och tillhör en grupp djur som kallas urdjur. 

Denna enda cell kan simma genom att vifta med små trådar som kallas cilier. 

Toffeldjuret kan äta bakterier genom att ta in dem via en cellmun. 

När toffeldjuret har spjälkat maten släpper det ut resterna genom en cellöppning. 

Toffeldjuret kan försvara sig genom att skjuta ut pilar mot ett annat djur som hotar det.

Det kan föröka sig genom att dela sig på mitten, men även genom att para sig med ett annat toffeldjur.

Svampdjur och nässeldjur

Den stora skillnaden mellan växter och djur är att växterna genom fotosyntesen kan bilda näringsämnen. 

Djuren däremot kan inte tillverka sin egen näring. De måste äta andra djur eller växter för att få näring. 

Några små, enkelt uppbyggda flercelliga djur som utvecklades tidigt var svampdjur. 

De filtrerade vatten för att få i sig näring.

Ett annat djur som utvecklades var nässeldjuret. 

Det hade vapen att jaga med, en sorts giftpilar som sköts iväg mot bytet. 

Det djur som träffades blev förlamat och åts upp av nässeldjuret. 

Giftpilarna användes också som försvar mot anfallande djur. 

En del nässeldjur liknade upp- och nervända tallrikar. De var ett slags maneter. 

Andra satt fast på botten och sträckte sina tentakler mot ytan. 

En grupp nässeldjur hade förmåga att bilda ett yttre skelett av kalk. 

Där inne i kalkskelettet satt de små nässeldjuren väl skyddade. De kallas korall djur.  

Det är sådana djur som har byggt upp alla världens korallrev.

Maneter och koralldjur som finns i våra hav idag fungerar som dåtidens nässeldjur och liknar dem.

Toffeldjur. Svampdjur. Hornkorall.
