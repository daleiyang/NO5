De flesta hotade fågelarter lever i
regnskogen. Blågul ara finns i Sydame-
rikas regnskogar. När skogarna skövlas
för att ge mer jordbruksmark har aran
minskat i antal. En annan orsak till
att den är hotad är att den är en popu-
lär burfågel. Aran är lätt att göra tam
och den kan lära sig ”prata”. Den kan
härma ljud men förstår inte orden den
lärt sig säga.

Tigern klarar av att leva i olika klimat
och naturtyper. Det finns flera under-
arter av tiger, till exempel sibirisk,
bengalisk och kaspisk tiger, som skiljer
sig åt bland annat i storlek och päls.
Idag är flera underarter utdöda och
tigern är utrotningshotad. Den sista
kaspiska tigern dog under 1970-talet.
När människan har brett ut sig har
tigrarna trängts undan och jakt på tiger
har gjort att antalet minskat. Idag finns
det bara tigrar kvar i några få länder i
Asien.

Det finns flera olika arter av noshör-
ning. Den mest sällsynta av dem är
javanoshörning, som lever på ön Java i
Indonesien. Trots att den länge varit en
hotad art har jakten på den fortsatt.
Noshörningens horn är eftertraktade. Av
hornbenet kan man göra knivskaft och
prydnadsföremål. Hornet mals även ner
och säljs som medicin och hälsoproduk-
ter. Tjuvjakt har gjort att den här nos-
hörningsarten försvunnit på platser där
den levt tidigare och idag finns bara ett
fåtal kvar på Java.

ANPASSNINGAR I NATUREN | 99
