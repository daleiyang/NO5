Andra metaller.  
De flesta grundämnen är metaller.  
Vi använder många olika metaller i vår vardag.  
Det finns metaller i örhängen, cyklar, pennor och blixtlås.  
Du vet säkert fler ställen.  
Vissa metaller är tunga som bly och andra är lätta som aluminium.  
Aluminium.  
Den vanligaste metallen i jordskorpan är aluminium.  
Det är en lätt metall som utvinns ur mineralet bauxit.  
Det är ett mineral som finns i ytliga lerlager, till skillnad från de flesta andra mineraler som finns nere i berggrunden.  
I bauxit är aluminium förenat med syre.  
För att få fram metallen smälter man bauxiten och skickar sedan stark ström genom smältan för att syret ska försvinna.  
Aluminium är en av de mest använda metallerna.  
Läsk- och ölburkar görs av aluminium, och eftersom det är lätt används det i bilar, båtar och flygplan.  
Det finns också i högspänningsledningar eftersom det kan leda elektricitet bra.  
Magnesium.  
Magnesium finns löst i havsvatten och är lättast av alla metaller.  
En kubikdecimeter magnesium väger bara 1,7 kg.  
Rent magnesium kan brinna med stark vit låga och kan användas i lysraketer och fotoblixtar.  
Magnesiumlegeringar används i bilar för att de ska vara lätta.  
Zink.  
Zink används för att skydda järn mot rost.  
Då lägger man ett tunt lager zink på till exempel spikar, skruvar, konservburkar och stängsel.  
Det kallas galvaniserat järn.  
