Salt heter också natriumklorid.  
Det är en kemisk förening som består av natrium (Na) och klor (CI).  
Förr OCH NU  
Redan för mer än 2 000 år sedan fanns det lärda män i Grekland som försökte förklara hur ämnen var uppbyggda.  
De studerade ämnena runt omkring och funderade på hur allt hängde ihop.  
När de tittade på en eld som brann så kom de på en förklaring.  
Veden måste innehålla fyra olika ämnen, tänkte de.  
Lågorna var eld, röken var luft, askan var jord och det fjärde var vatten,  
eftersom det bildas droppar från röken.  
De tänkte att allt var uppbyggt av dessa fyra element: eld, luft, jord och vatten.  
Den här uppfattningen levde vidare i nästan 2 000 år.  
På 1600-talet konstaterade vetenskapsmän att det fanns fler byggstenar.  
I början av 1800-talet började man använda begreppet atomer.  
Sedan dess har forskningen gått framåt och man får hela tiden mer kunskap om atomernas uppbyggnad.  
Kemiska föreningar  
En kemisk förening är ett ämne som består av olika slags atomer.  
Några exempel på kemiska föreningar är vatten (väte och syre),  
koldioxid (kol och syre), socker (kol, syre och väte) och rost (järn och syre).  
Av alla de grundämnen som finns kan det bildas oändligt många kemiska föreningar.  
En kemisk förening kan ha helt andra egenskaper än de grundämnen den är uppbyggd av:  
Vatten är en kemisk förening av två gaser: syre och väte. Men vatten är flytande.  
Koldioxid är en kemisk förening av kol och syre. Kol är ett svart, fast ämne och syre är en gas. Tillsammans blir de en gas.  
Socker är en förening av syre, väte och kol. Syre och väte är gaser.  
Kol är svart, fast och olösligt i vatten. Socker däremot är vitt, fast och lösligt i vatten.  
Rost är en förening av järn och syre.  
Järn är en svart, hård och fast metall, och syre är en gas.  
Men rost är brunt, poröst och fast.  
Kemiska tecken  
Ämnen har olika namn på olika språk.  
Men för att forskare lättare ska förstå varandra har varje grundämne ett kemiskt namn och en kemisk beteckning,  
precis som när Carl von Linné skapade latinska namn på växter och djur.  
De kemiska beteckningarna är förkortningar av de latinska eller grekiska namnen på grundämnena.  
På latin heter järn ferrum och skrivs Fe. Kol heter carbo och skrivs C.  
I den kemiska beteckningen på en förening tar man också med antalet atomer som ingår i varje molekyl.  
Vatten skriver man H2O. Det betyder att en vattenmolekyl består av 2 väteatomer (H) och 1 syreatom (O).  
Väte heter hydrogen och syre heter oxygen.  
Det var den svenske kemisten Jakob Berzelius som införde de kemiska beteckningarna på 1800-talet.  
