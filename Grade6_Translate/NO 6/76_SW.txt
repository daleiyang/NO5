Stinkbugs använder en illaluktande
doft och ett skräckinjagande utse-
ende för att skrämma bort fiender.

76 ) ANPASSNINGAR I NATUREN

Biologisk mångfald

Biologisk mångfald är ett begrepp som betyder att det finns många
olika arter och att det är en stor variation i naturen och bland allt
levande. Att det finns ett så stort antal arter på vår planet är resulta-
tet av flera miljarder års utveckling. För ett antal miljoner år sedan
fanns det andra djur och växter, och i en avlägsen framtid kommer
växt- och djurlivet antagligen att se annorlunda ut. Under alla mil-
joner år har det uppstått olika former av liv, många har utvecklats
och många har försvunnit. Så kommer det alltid att vara.

Man vet inte exakt hur många olika arter av växter och djur som
finns nu. Varje år hittar man nya. Hittills har vi människor beskrivit
och gett namn på ungefär 1,7 miljoner olika arter. Vi har nog hittat
de flesta av däggdjuren och fåglarna, men det finns säkert många
växter och insekter kvar att upptäcka.

Det finns växter och djur i alla naturtyper.

