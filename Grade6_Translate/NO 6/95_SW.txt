Ökenspringmus.

Hitta föda och vatten att dricka

Honungsmyrorna, som lever i vissa öknar, livnär sig främst på blom-
nektar. Men eftersom det bara är en mycket kort period som öknen
har blommor, måste de passa på att fylla sina förråd inför den långa
torrtiden. De har utvecklat ett mycket märkligt sätt att lagra nektar.
Några av myrorna i kolonin får vara levande ”honungskrukor.”
Redan som nykläckta, medan huden är mjuk, matas de av andra
myror tills de blir som uppsvällda klot. De är så tjocka och stinna att
de inte kan röra sig utan hänger stilla i taket på myrboet. När det blir
torrtid kan de andra myrorna gå till ”honungskrukorna” och få mat.

Ökenspringmusen har också ett fiffigt sätt att klara sig i öknen.
Den hör till ”undvikarna” och är uppe på natten. Den får sitt vatten
från födan, men för att spara på vattnet är urinen mycket koncen-
trerad. Eftersom den är uppe på natten svettas den inte heller. På
dagen ligger den nere i sin håla där den har sitt fröförråd. När den
sover utdunstar den vatten precis som allt levande. Men musen har
sett till att täta ingången till hålan. Därför stannar fukten kvar och
sugs upp av de torra fröna. Sedan är det bara för springmusen att
äta sina frön och få tillbaka vätska.

SISELN finns i varma öknar i Kali-
fornien och tål värme bäst av alla
däggdjur. Den tål att kroppstempe-
raturen blir över 40 grader. Den
kan vara framme på dagen när
solen steker obarmhärtigt, efter-
som den använder svansen som
ett solparasoll.

WELWITSCHIAN är en märklig
växt i Kalahariöknen i Afrika. Med
sina långa, vågiga blad fångar den
nattens daggdroppar. Bladen växer
hela tiden från basen och vissnar i
spetsen.

DROMEDAREN har en rejäl fett-
reserv i sin puckel. På den kan den
klara sig i flera veckor. När fett för-
bränns i kroppen bildas det dess-
utom lite vatten. Helt utan vätska
kan dromedaren klara sig i unge-
fär en vecka. Sedan kan dricka
hundra liter på tio minuter.

ANPASSNINGAR I NATUREN | 95
