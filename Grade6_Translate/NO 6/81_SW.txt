f

VITAMIN mpttReaR eg vr TRE ÖN

En del fågelhanar, till exempel
tjädrar, visar upp sig, dansar, fäktas
och låter högt för att locka till sig en
hona. I gläntor i barrskogen kan man
se och höra ett sådant tjäderspel.

Hitta föda

Fåglar som stannar kvar på vintern hittar föda i träden. Barkborrens
larver lever av trä och finns i både levande och döda trädstammar.
Hackspetten hackar hål i stammen och stoppar in sin långa tunga
för att fånga larverna. Mesar, som till exempel kungsfågel, talltita,
och tofsmes, letar efter små insekter i springor i barken på träden.
Dessa fåglar kan stanna året runt eftersom de äter både frön och
insekter. På hösten brukar de gömma förråd av frön i barkspringor
inför vintern.

Ekorrarna äter frön från kottar och samlar också ett vinterförråd.
Mården är ett av rovdjuren i barrskogen. Den lever av ekorrar och
småfåglar. Älgen byter matvanor mellan årstiderna. På sommaren
äter den löv och grönt gräs, men på vintern äter den kvistar. Sniglar-
na lever av skogens svampar.

Klara sig från fiender

Haren har ett fiffigt sätt att lura sin fiende räven på vintern. Räven
ser harens spår i snön. Men haren vänder och springer tillbaks en
bit i sina spår och tar sedan ett långt skutt åt sidan och springer åt
ett annat håll. Det gör att det blir svårt för räven att förstå vart
haren sprang. Skogsharen är dessutom vit på vintern.

En färg som skydd kallas för kamouflagefärg. Det har också
många larver - de ser ut som barkflagor. Det finns också djur som
har ett slags vapen för att försvara sig. Myrorna i en myrstack spru-
tar ju syra på den som angriper dem.

Revir
Många djur har revir, det betyder att de vill ha ett område för sig
själva och sina ungar. De vill inte att andra ska ta maten som de
behöver. Rävar kissar på stubbar, stenar och buskar runt omkring
sitt revir. Eftersom rävar har ett mycket bra luktsinne så känner de
var andra rävars revirgräns går.

Samarbeta
Mesarna som stannar kvar på vintern brukar tillbringa natten tätt
tillsammans på grenar. Det är ett bra sätt att hålla värmen. De turas
dessutom om att sitta i mitten, där det är varmast.

Myrorna lever i stora kolonier och har olika arbetsuppgifter i
samarbetet. Några hämtar barr och bygger stacken, några sköter om
ägg och larver och andra står på vakt och försvarar stacken.

ANPASSNINGAR I NATUREN (81
N

Need

