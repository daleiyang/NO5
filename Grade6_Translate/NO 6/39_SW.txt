Begrepp

accelerera: att öka hastigheten

cirkelrörelse: då något snurrar runt en centrumpunkt med en kraft som verkar in mot mitten, centrum

friktionskraft: kraften mellan två ytor som gnids mot varandra

fritt fall: att något faller fritt ner utan motstånd

gravitationskraft: dragningskraften mellan två kroppar, men ordet används oftast för jordens dragningskraft

hastighet: den sträcka man kommer på en viss tid, ofta uttryckt som meter per sekund(m/s) eller kilometer per timme (km/h)

hastighetsmätare: ett instrument som visar hastigheten

kraft: något som påverkar något annat att röra sig eller ändra form

medelhastighet: medelvärdet av hastigheten som till exempel en bil har hållit under en resa

motkraft: kraft som motverkar en annan kraft när något rör sig

Newton (N): enhet för kraft

rörelse: att något flyttar sig

stödyta: den yta som ett föremål delar upp sin vikt på. 
För en kloss är det golvytan mot klossens undersida, för en stol är golvytan mellan stolens ben också en del av stödytan.

tidvatten: förändring av havsnivån mellan högvatten (flod) och lågvatten (ebb)

tyngdpunkt: mitten av ett föremåls massa

Kan du nu?

Vad är medelhastighet?
Vad kallas det när något ökar i hastighet?
Vad menas med fritt fall?

Två personer hoppar ner från ett flygplan. Vem når marken först? Välj alternativ och motivera.
a) Den som väger mest.
b) Den som väger minst.
c) De faller lika snabbt och når marken samtidigt.

Vad är en kraft? Förklara med exempel.

Vad kallas kraften som håller dig kvar på marken?

Vad menas med tidvatten?

Ge exempel på när man vill ha så lite friktion som möjligt.

Ge exempel på när man vill ha mycket friktion.