Liksom alla strutsfåglar kan den australiensiska emun inte flyga.

Istället springer den fort på sina kraftiga långa ben.

På Australiens grässlätter hoppar kängurur
omkring i stora flockar. Honan skyddar sin
unge genom att ha den i pungen på magen.

88 ) ANPASSNINGAR I NATUREN

Klara sig från fiender
Antiloperna på savannen jagas av geparder.
Geparden är mycket snabb, men inte lika uthållig
som antilopen. När antilopen jagas springer den i
sicksack för att bli av med sin förföljare.
Zebrornas randiga päls är lätt att upptäcka.
Men när de är många i flocken och rör sig hit och
dit, är det irriterande för fienderna. De får svårt
att koncentrera sig på vilket byte de ska ta. Rän-
derna skyddar också mot insekter, som till exem-
pel bromsar, som oftare söker sig till djur med
mörk päls.

Försvara sina ungar

Noshörningshonan ställer sig över sin unge för
att försvara den från hungriga lejon och andra
rovdjur. Även savannbufflar är bra på att försvara
sina ungar. De lever i flockar och när geparder
eller lejon anfaller en unge slåss och kämpar
mamman för sin unge. Det är inte helt lätt för
rovdjuren att ta en buffelkalv.
