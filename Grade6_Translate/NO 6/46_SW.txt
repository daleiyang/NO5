Fiskarnas tid

För ungefär 400 miljoner år sedan börjar den tidsperiod som kallas fiskarnas tid. 

Då utvecklades många olika arter av fiskar som kallas broskfiskar. 

Deras skelett var inte gjort av ben utan av brosk, som är mycket mjukare. 

En del av broskfiskarna saknade käkar. 

De åt genom att suga i sig av bottenslammet, där det fanns maskar och små kräftdjur. 

Men det fanns också broskfiskar som verkligen hade käkar. 

En sådan var den nio meter långa pansarhajen. 

Med en jättestor mun och halvmeterlånga tänder kunde den slita sönder bytet.

Till skillnad från nutida hajar hade den också stora benplattor som skydd på huvudet.

Andra fiskarter under denna tid levde av växter, fiskar eller kräft djur. 

Alla simmade med hjälp av fenor och andades med gälar.

Några fiskar levde i tropiska sjöar som ofta torkade ut. 

De här fiskarna hade lungor att andas med.

Det fanns också märkliga fiskar som hade fenor på skaft, ungefär som fötter. 

På dessa skaft kröp de omkring på botten och letade efter föda. 

En del av dem kunde krypa upp på land för att skaffa föda. 

På land fanns redan många växter och flera djur, till exempel insekter.

Tofsstjärtfisken kallas även för kvastfening. Den finns som fossil och som levande fisk.