UNIVERSUM. Kan en stjärna slockna? Vad är en satellit? Är ett stjärnfall verkligen en fallande stjärna? Vad är ett skottår?

UNIVERSUM ÄR STORT, tyst och väldigt kallt. Där finns galaxer, stjärnor, planeter och gasmoln. Där finns även du.

Visst har du tittat upp på natthimlen någon gång och känt dig ganska liten? Människan har alltid blickat upp mot

himlen och grubblat över universums alla gåtor. Du själv har säkert förundrats över hur många stjärnor det finns på himlen. 

Förmodligen blir du ännu mer förundrad när du får veta att det finns otroligt många fler än de som syns. 

De är så långt borta i universum att ljuset inte når fram till oss. 

På dagen kan du inte se några stjärnor alls eftersom himlen är för ljus. Jo, en ser du. Solen!

Mål
När du har arbetat med det här kapitlet ska du

kunna förklara hur det blir dag och natt

veta varför vi har olika årstider

kunna förklara vad ett år och en månad är

veta hur vi kan mäta stora avstånd irymden

veta vad satelliter är och vad de används till

kunna berätta om upptäckter vi gjort om rymden.
