Livet uppe på land

Det första livet på land var växterna, till exempel lummer och ormbunksliknande växter som växte i strandkanter. 
Först när det fanns växter på land blev det möjligt för djur att leva där. 
Men denna utveckling tog väldigt lång tid.

Leddjur var de första djuren som levde över vattenytan. 
Det var till exempel hoppstjärtar, skorpioner och spindeldjur. 
Förutom att vara först på land var leddjuren även först i luften som flygande insekter.

Groddjur

De första djuren som kröp omkring på land såg ut som någonting mellan fiskar och ödlor. 
De var groddjur. De hade ryggrad och fjäll på huden men liknade en ödla. 
Med starka ben kunde de röra sig ganska snabbt på land. 
De hade stora likheter med de fiskar som ibland kröp upp på land. 
Att de inte var landdjur helt och hållet märktes när de skulle fortplanta sig. 
Groddjur sökte upp vatten för att para sig.

De la sina ägg i vattnet eftersom äggen saknade skal och hade torkat ut uppe på land. 
Djuren fångade och åt kackerlackor, jättetrollsländor och fiskar. 
Det fanns ett groddjur som var mer än fyra meter långt.
Det liknade de vattensalamandrar som finns i dammar idag, även om det var mycket större. 
Uppe på land fanns också groddjur med muskulösa bakben, som gjorde att de kunde hoppa fort och bra.

En del av groddjuren hade giftkörtlar i huden som försvar. 
Om ett rovdjur bet tag där släppte det taget direkt.

HAJ. Dagens hajar liknar mycket sina förfäder. 
De är också broskfiskar och de vassa tänderna är delar av käkens hud. 
Tänderna kan sitta i flera lager, och växer ut igen om de går av. 
Huden på hajar är täckt av små taggar, så även om huden ser len ut är den sträv som sandpapper. 

PADDA. Det finns groddjur än idag. Paddor tillhör groddjuren, precis som grodor och salamandrar.
Paddan har giftkörtlar i ryggen som hindrar rovdjuren från att bita i den. 
Men snokar klarar av giftet och kan äta upp paddor.

Fossil av lummerväxt. 
