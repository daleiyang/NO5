Björnar i Nordamerika har upptäckt att
laxen hoppar och då är lättare att fånga.

Hitta föda

Sileshår och tätört är växter som finns på mossar.
De fångar insekter på sina klibbiga blad som ett
extra näringstillskott.

Myggor hör till parasiterna, som lever på sitt
byte genom att ta näring från det. Myggan har en
vass rörformad snabel som den sticker in i offrets
hud. Först sprutar den in lite vätska som ska hin-
dra blodet från att stelna. Sedan suger den i sig
blodet. Det är bara honorna som suger blod.

Skräddaren är en insekt som lever vid små
bäckar och sjöar. Den klarar av att gå på vatten-
ytan. Skräddaren är ett rovdjur och äter andra
insekter som hamnat i vattnet. Precis som myg-
gan har den en snabel och suger i sig näringen.

Vadarfåglar har både långa ben och långa
näbbar. Det gör det lätt hitta föda i våtmarker.
Andra fåglar, till exempel strömstaren, dyker och
simmar i rinnande vatten för att hitta mat som
finns på botten.

Sprutfisken lever i floder i Asiens regnskogar.
Med sina stora ögon kan den avgöra det exakta
avståndet till en insekt som sitter på ett blad vid
stranden. Därför kan den sikta exakt, spotta ut en
vattenstråle och träffa insekten så den dimper
ner i vattnet. På så sätt får fisken sin mat.

Bävern är en duktig gnagare och klarar av att
fälla stora träd. Med kvistar, grenar och slam
bygger den hyddor och dammar. Men ett träd är
inte bara byggmaterial utan även mat för bävern.
Under hösten samlar den in mängder av kvistar
i hyddans matförråd. Det är mat som ska räcka
hela vintern. Bävern går inte i ide, men under
snöiga vintrar stannar den i sin hydda.

Flamingon är en av de äldsta fågelarterna. Man har
hittat fossil av flamingo som levde för 10 miljoner
år sedan. Den har ett fiffigt sätt att filtrera dy och
vatten genom näbben för att komma åt de små
organismer som den lever av.

ANPASSNINGAR I NATUREN [
N

