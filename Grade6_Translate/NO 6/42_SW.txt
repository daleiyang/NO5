LIVETS UTVECKLING

Tiden på jorden

Från det att livet på jorden startade, för ungefär 3,5 miljarder år sedan, har många olika djur och växter utvecklats. 

Det har skett under väldigt lång tid. Tiden från livets början har man delat in i olika perioder. 

Varje tidsperiod har ett namn. Den första perioden ä den allra längsta tidsperioden när urcellen fanns och utvecklades.

Dinosaurier levde under flera tidsperioder som kallas för trias, jura och krita. 

När man ser en tidslinje över livet kan man förstå att det är en väldigt kort tid som vi människor funnits på jorden.

Fossiler berättar

Man har hittat spår och förstenade rester av djur och växter som har begravts och bevarats under en lång tid. 

Det kallas fossil. Fossilfynd kan vara väldigt gamla, ibland flera miljoner år. 

Man har hittat fossil av dinosaurier, snäckor och växtdelar. 

Fossilfynd är som pusselbitar för att förstå hur livet har utvecklats. 

För att ta reda på hur gammalt ett fynd är kan man jämföra det med andra fynd från olika tider. 

Då kan man se hur livet har förändrats.

När man studerar och forskar om fossiler får man även veta mer om hur klimatet varit under olika tider. 

Hur varmt och kallt det är på jorden spelar stor roll för livet. 

Det är tack vare alla fossilfynd man vet så mycket om tiden före människan. 

Och det bildas hela tiden nya fossiler. 

Om flera miljoner år kommer de fossiler som bildas idag att vara spåren från vår tid.

Spår av liv kan hittas både i berggrunden och i bärnsten. 

Bärnsten är fossiliserad kåda. På bilden till höger syns en insekt i bärnstenen.

