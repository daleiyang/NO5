Årstider

Fundera? Vi har årstider på norra och södra halvklotet, men inte vid ekvatorn. Värför är det så? 

Varje dygn roterar jorden ett varv runt sin egen axel. 

Under ett år rör sig jorden också ett varv runt solen. 

Jordaxeln lutar lite i förhållande till banan runt solen, jorden ligger liksom lite på sned. 

Det är den lutningen som ger oss årstider. I den del av banan där norra halvklotet lutar in mot solen, är det sommar hos oss. 

Då är det samtidigt vinter på södra halvklotet. När norra halvklotet lutar bort från solen blir det tvärtom, då har vi vinter. 

Mitt på jordklotet ligger ekvatorn. Ju längre bort från ekvatorn man kommer, desto större skillnad är det mellan årstiderna.

Lutningen ger oss långa och ljusa dagar på sommaren. I norra Sverige, norr om polcirkeln, är solen uppe dygnet runt mitt i sommaren. 

Det kallas midnattssol. Under vinterhalvåret är det tvärtom. Under en period når solen inte över horisonten ens mitt på dagen. 

Att det är mörkt hela dygnet kallas midvintermörker.

