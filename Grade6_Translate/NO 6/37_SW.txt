Tyngdpunkt

Varför är det svårt att hålla balansen när du står på ett ben eller cyklar på en enhjuling? 
Jo, det beror på att du då har en väldigt liten stödyta mot underlaget. 
För att inte tippa måste du placera din egen tyngdpunkt väldigt exakt, precis ovanför stödytan. Alla föremål har en tyngdpunkt. 
Om ett föremål har enkel form och är gjort av ett och samma material, till exempel en tegelsten, ligger tyngdpunkten precis mitt i. 
Tyngdpunkten är den punkt i föremålet där gravitationskraften drar. 
Inom fysiken vill man ibland visa vilka krafter som påverkar ett föremål. 
Det gör man genom att rita ut en kraftpil som utgår från den tänkta tyngdpunkten.

Kraft och motkraft

Du står med ett äpple i handen. 
Släpper du äpplet så faller det till marken på grund av jordens gravitationskraft. 
Den kraften drar i äpplet även om du håller i det. 
Att äpplet inte faller inte beror på att du håller i det med en lika stor, uppåtriktad kraft, en motverkande kraft.

På något som rör sig verkar en motkraft, till exempel friktionskraft. Ibland har du nytta av motkraften. 
När du simmar och puttar vattnet bakåt är det vattnets motkraft som får dig att komma framåt.
När en raket startar händer samma sak: det brinnande gasbränslet pressas neråt och motkraften lyfter raketen uppåt.

Stödyta. 

Föratt ett föremål ska stå stadigt måste tyngdpunkten finnas rakt över stödytan, annars tippar föremålet. 
När du cyklar enhjuling har du en så liten stödyta att det är lätt att vingla till.
Då hamnar din tyngdpunkt utanför stödytan. Därför är det svårt att cykla enhjuling utan att ramla. 

motverkande kraft. gravitationskraft

Äpplet påverkas av en motverkande kraft från handen. Om inte den fanns så skulle äpplet falla genom handen.
Gravitationskraften drar förstås i varje liten del av äpplet. 
För att visa hur den påverkar ritar man en kraftpil som utgår från mitten på äpplet, äpplets tyngdpunkt. 

motkraft. kraft.

Om du sitter i en båt och vill skjuta ut den från bryggan så trycker du mot bryggkanten. 
Det är motkraften som får båten att ge sig iväg.