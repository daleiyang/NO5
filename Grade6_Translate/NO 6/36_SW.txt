Cirkelrörelse

Släggkastaren i ringen snurrar fortare och fortare. Hon håller hårt i sin slägga. 
Hon vill snurra runt så fort hon kan. Snart ska det hända: 
Hon ska släppa taget om släggan och den ska fortsätta rakt fram och landa långt bort från ringen. 
Ju fortare hon snurrar, desto större kraft måste hon använda för att hålla i släggan. 
Den kraften går i armens riktning mot centrum av ringen. 
Det är samma kraft som finns i alla cirkelrörelser.

Om den försvinner så fortsätter släggan rakt fram, så när släggkastaren släpper taget kommer släggan fortsätta rakt fram från där hon släppte taget.

När du åker bil ska du vara tacksam för att det finns en kraft som håller bilen på vägen i kurvorna. 
Den kraften kommer från friktionen mellan däcken och vägbanan. 
Kurvan är en del av en cirkel och det handlar alltså om en cirkelrörelse.

Om den kraften plötsligt släpper, ungefär som när släggkastaren släpper sin slägga, åker bilen rakt fram och förmodligen ner i diket. 
Det kan till exempel hända om det är is på vägen, eftersom isen minskar friktionen mellan vägbanan och däcken.

De röda pilarna visar den kraft bilen påverkas av i kurvan och som hjälper till att hålla kvar bilen på vägen. 
Den svarta pilen visar bilens riktning om den halkar på isfläcken.
