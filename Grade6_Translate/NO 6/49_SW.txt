Dinosauriernas tid

För ungefär 150 miljoner år sedan pågick tiden vi kallar för dinosauriernas tid. 
Då fanns det så många olika kräldjur att de helt dominerade djurlivet. 
Det allra största landdjur som någonsin levt på jorden fanns då: Brachiosaurus. 
Denna växtätande dinosaurie var 25 meter lång, 12 meter hög och vägde lika mycket som 30 personbilar. 
En annan dinosaurie var den köttätande Tyrannosaurus rex. 
Den gick på bakbenen och kunde snabbt springa ifatt ett byte. 
När den reste sig på bakbenen nådde den mellan sex och åtta meter upp.
Med sina väldiga käkar, med två decimeter långa, sågtandade tänder, slet den sönder sitt offer i lagom stora munsbitar.

I luften fanns små glidflygande ödlor. 
De klättrade upp i höga träd och kunde sedan glidflyga ner mot marken. 
Andra ödlor kunde flyga genom att röra på vingarna. 
En del var över åtta meter mellan vingspetsarna, lika stora som ett litet flygplan. 
De var skickliga segelflygare och kunde utnyttja vindarna. 
De hade hår på kroppen men saknade fjäll.

Dessa väl ägg är från en anknäbbsdinosaurie. 
De är från juraperioden (135-200 miljoner år sedan) och hittades i Kina. 
De låg fortfarande placerade i boet.
