Lagarna



Politikerna i riksdagen stiftar våra lagar. 



Lagarna gäller överallt i samhället: hemma, i skolan och på jobbet. 



Den som inte följer lagarna riskerar att bli tagen av polisen, ställd inför domstol och straffad. 



Det är viktigt att lagarna är rättvisa, eftersom följderna kan bli så allvarliga om vi bryter mot dem. 



Folket kan påverka lagarna genom att välja kloka politiker.



Juristerna och lagboken



Det finns över tusen lagar i Sverige. Varje lag innehåller många olika bestämmelser. 



För att kunna hålla reda på alla bestämmelser måste politikerna ta hjälp av jurister. 



Juristerna är experter på lagar och lagstiftning.



Alla gällande lagar samlas i den svenska lagboken. 



Lagboken måste ofta skrivas om, eftersom nya lagar ständigt kommer till och gamla försvinner. 



Numera finns också alla lagar samlade på internet, på riksdagens webbplats.



Barnens lagar 



Det finns många lagar som skyddar barn mot orättvis behandling.



I FAMILJEN



Det är förbjudet att slå och hota barn. 



Alla barn har rätt till omvårdnad, trygghet och en god uppfostran.



Ett barn ska normalt sett ha rätt att träffa båda sina föräldrar, 



även om föräldrarna inte kan komma överens.



I skolan



Eleverna ska kunna påverka undervisningen.



Det är förbjudet att bestraffa hela klassen om en elev har gjort något fel. 



Läraren får inte ge extra läxa till alla, bara för att några har slarvat.



Alla barn har rätt att gå i skolan. 



Om läraren tycker att en viss elev är för bråkig, 



så måste kommunen ordna speciell undervisning för den eleven



Skolan har ansvar för att ingen blir mobbad.



Barn har rätt till lek och vila! Skolan bör därför inte dela ut läxor över helgen.



Skolans lokaler ska vara så fräscha att det går bra att arbeta där. 



Rummen ska vara tillräckligt stora, rena och ljusa.



Om du blir orättvist behandlad och inte vet vem du ska tala med, 



så kan du ringa Barnens rätt i samhället (BRIS): 116111,(www.bris.se). 



Du kan också kontakta Jourhavande kompis: 020-22 24 44 (www.jourhavandekompis.se).



Där finns vuxna som kan ge dig bra råd. 



Du behöver inte berätta vem du är, eller var du bor när du ringer.

