Så fungerar skatten



Alla som tjänar pengar betalar in en del av sin lön i skatt.



Skattepengarna används sedan till att betala för utbildning sjukvård och annat som tillhör den offentliga sektorn.



Jens har så ont i ryggen att han inte kan jobba. 



För att han ska klara sig får han sjukpenning. 



Jens får hjälp med sin onda rygg på sjukhuset och går en utbildning i programmering. 



Allt betalas med hjälp av skatten. 



Jens drömmer om att få göra dataspel i framtiden och tjäna egna pengar. 



Mycket pengar!



Eva tjänar 32000 kr i månaden. 



Hon betalar ungefär 16500 kr i skatt.



Eva får inga bidrag just nu, men hennes utbildning till läkare betalades till stor del genom skatten. 



Eva gillar också att låna böcker på biblioteket.



Totalt betalar vi in drygt 100 miljarder kronor i skatt varje månad. 



Om alla dessa pengar växlades till enkronor och lades i en stapel, 



så skulle stapeln bli 19000 mil hög! 



Det är nästan 5 varv runt jorden, eller halva avståndet till månen!



Bettan tjänar 16000 kr i månaden. 



Hon betalar ungefär 7500 kr i skatt och får 2200 kr i barnbidrag. 



Barnens skolgång betalas också med skattepengar.
