— Vadå, det blir ju orättvist om bara några arbetar, medan de andra äter och slappar! säger Josse.



— Detaljer! menar Dogge. Vi bjuder in folk från trista Lövsta till vårt sköna samhälle. 



De får betala inträde med mat och andra grejer som vi behöver.



Men sura Plätten vill absolut inte släppa in några främlingar.



Det visar sig att Plätten vill sätta upp ett staket runt samhället och skaffa en egen militär!



Nu börjar det bli ganska många svåra detaljer att ordna, tycker Ida.



— Hur ska vi göra för att lösa alla problem och fatta beslut? undrar hon.



— Jag kan vara kung och bestämma allt! föreslår Rickard.



— Sällan! morrar Josse, som visar sig ha planer på att bli president. 



Det blir nästan slagsmål om vem som ska bestämma.



Ida blir tvungen att tuta i sin gamla trumpet. Det blir genast tyst. 



Ida säger sedan det som alla redan har förstått:



— Vi måste först lära oss mer om hur samhället funkar.



Annars blir det bara bråk.



Kolla på listan som Ida och hennes Kompisar gjorde.



SKulle du satsa på samma saker i ett nytt samhälle?



Finns det något som de har missat?

