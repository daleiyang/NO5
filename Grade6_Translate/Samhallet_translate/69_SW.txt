Robin berättar



Jag är glad att jag slapp fängelset.



Tanten på socialtjänsten pratade med mamma och mig flera gånger. 



Det var ganska jobbigt. 



Men sen fixade de så att jag fick kontakt med Bengt och hans familj. 



De bor på landet utanför Lövsta. De är min kontaktfamilj nu. 



Jag bor där på helgerna, så jag kan inte hänga så mycket på stan längre.



Bengt håller koll på mig kan man säga.



Sen får jag hjälpa till på teatern med ljus och ljud på scenen.



Jag ska jobba där utan lön i två veckor. Det kallas samhällstjänst. 



Men det är riktigt kul! Jag vill nog jobba på teatern när jag blir äldre.



Ärligt — jag vet inte varför vi slog till mot den där kiosken.



Det kändes bara spännande. 



Jag har gjort dumma saker innan också som jag inte åkte dit för. Misshandel och så.



Det började nog när jag hängde med Micke och hans kompisar på stan. 



De var ju vana vid stölder och sånt. Vi hade liksom inget annat för oss. 



Det kändes bra att vara med Micke. 



Han lärde mig en massa, både bra och dåligt. 



Jag har ju ingen farsa hemma, så det var skönt att få snacka med en äldre kille ibland 



Det är vanligt att ungdomar begår brott i gäng.



Få begår brott på egen hand. Varför är det så, tror du?



