SÅ STYRS SVERIGE



För att klara alla stora och små samhällsfrågor måste politikerna i Sverige dela upp arbetet mellan sig. 



Från frågor i lokalsamhället, till sådana som gäller hela Europa.



Kommunerna



Sverige är indelat i 290 kommuner. 



Människorna i varje kommun utser egna politiker. 



Dessa Politiker arbetar bara med frågor som rör deras kommun. 



Tanken är att invånarna själva ska få forma sitt lokalsamhälle.



Landsting och regioner



Sveriges kommuner är indelade i 16 landsting och 4 regioner. 



I landstingen och regionerna samarbetar flera kommuner som ligger i samma område. 



Landstingens och regionernas politiker bestämmer bland annat över sjukvården. 



Just sjukvården är en fråga som passar bra för regionalt samarbete. 



Det vore nämligen alldeles för dyrt om varje kommun hade varsitt sjukhus med egna läkare och medicinsk utrustning.



Region = område



Skåne, Halland, Gotland och Västra Götaland har regioner istället för landsting. 



Regionerna sköter lite fler uppgifter än de vanliga landstingen. 



Om invånarna i Arjeplogs kommun vill använda skatten för att bygga en skola så vänder de sig till sina kommunpolitiker.



Skolan är en lokal fråga som folket i Arjeplog bäst avgör själva. 



I region Skåne ingår 33 kommuner. 



Politikerna i regionen bestämmer över de 10 sjukhus som finns i Skåne. 



Regionen har också hand om kollektivtrafiken, alltså de bussar och tåg som kör mellan kommunerna.
