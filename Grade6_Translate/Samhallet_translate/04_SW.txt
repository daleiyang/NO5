ETT NYTT STÄLLE



Ida och hennes kompisar bor i Lövsta. 



Där finns det mest asfalt, betong, fula hus och trasiga lekplatser med hundbajs på basketplanerna. 



Men Dogge har fått en fin idé:



- Vi skaffar oss ett roligare ställe där vi kan bo. Ett eget samhälle! Världens bästa!



De gör en lista över vad som ska finnas på deras nya ställe:



Badhus



Lekplats med skejtramper, basketplan och storbildsteve



Trädhus att bo i (med burktelefoner mellan)



Kiosk med gratis godis, mat och filmer



Väg för föräldrar och kompisar som vill hälsa på



Rickard ritar en karta över deras samhälle. Det får ligga i skogen bakom Lövstaskolan. 



Kartan blir väldigt snygg! 



- Men, hur ska vi fixa badhus, ramper, mat och allt annat? frågar Otto.



—- Vi bygger ju allt tillsammans, såklart! säger Dogge. 



Sen har vi det tillsammans också.



— Men jag vill ha mitt eget hus, invänder Josse.



Vi kan inte ha precis allting tillsammans! 



Eller ska vi dela på tandborstar och kläder också? 



Och varför kan vi inte använda mobiler istället för gamla burkar? suckar hon.



Dogge håller med om att de inte kan ha riktigt allt tillsammans. 



Men han försvarar burktelefonerna:



— Du kan inte ringa billigare än så, Josse!



Otto fortsätter med besvärliga frågor:



— Den där gratiskiosken ... Varifrån ska godiset, maten och filmerna komma? 



Ska de regna ner på lördagarna?



— Några får väl jobba med att skaffa grejer till kiosken,föreslår Ida.
