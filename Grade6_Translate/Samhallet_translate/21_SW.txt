Väljare



De som röstar på valdagen kallas väljare.



Det är bara myndiga personer som får rösta i valet. 



Myndig blir man vid 18 års ålder.



Då räknas man som vuxen och får själv bestämma över sitt liv.



På valdagen 



Valet sker i särskilda vallokaler över hela Sverige. 



Bakom en skärm lägger väljaren en valsedel från det parti som hon eller han vill rösta på i ett kuvert.  



Väljaren klistrar sedan igen kuvertet och lämnar det till en kontrollant. 



Kuvertet läggs tillsammans med alla andra  röster i en låda. 



Skärmen och kuvertet används för att bevara valhemligheten — den som vill ska få hålla sin röst hemlig. 



Var finns politikerna?



I valet utser folket politiker till riksdagen, kommunen och landstingen. 



Politikerna i riksdagen bestämmer över hela landet.



Politikerna i kommun och landsting styr över våra lokalsamhällen. 



Vi kommer att läsa mer om riksdag, kommun och landsting lite längre fram.



Varför finns det partier, tror du? Kan man inte påverka samhället på egen hand?
