I Sverige kallas tiden mellan år 1611 och 1720 för stormaktstiden. 
Då hade Sverige stor makt i Europa och krigade till sig landområden. 
Varken förr eller senare har Sverige varit så stort. 
Östersjön var nästan som ett svenskt innanhav.

Krigandet gjorde att det blev mer ordning i Sverige. 
Landet organiserades för att få fram soldater och pengar till krigen.

1. Kläder

Här är älgskinnsrocken som Gustav II Adolf hade på sig när han dog. 
Ser du var sticket från värjan tog? 
Kungafamiljen förstod att deras historia skulle kommas ihåg bättre om deras saker sparades.

Kung Gustav II Adolf, som dog vid Lätzen, var Sveriges kung i början av stormaktstiden. 
Efter honom styrde adelsmannen Axel Oxenstierna, drottning Kristina och kungarna Karl X Gustav, Karl XI och Karl XII. 
Deras krig för att bygga upp och behålla stormakten påverkade människorna i Sverige på många sätt.
Mot slutet av stormaktstiden gick krigen dåligt och Sverige förlorade land som man tidigare erövrat.

Spår från stormaktstiden
Det finns många spår från stormaktstiden. 
Flest finns från den rika adeln och kungafamiljen.

Ja, inte var det jag som hade stor makt.

3. Kyrkoböcker

95 procent av människorna i Sverige var bönder under stormaktstiden. 
Det var de som fick betala skatterna och gå ut i krigen som soldater. 
I kyrkböckerna skrev prästerna upp när människor i socknen föddes, gifte sig och dog för att veta antalet möjliga soldater.

2. Byggnader

Skokloster är Sveriges största adelspalats från stormaktstiden. 
Adeln byggde palats och herrgårdar för de rikedomar de plundrat till sig och tjänat som befälhavare i krigen. 
Många av byggnaderna finns kvar att se och besöka än idag.

Varför är det bara i Sverige som tiden kallas stormaktstiden?