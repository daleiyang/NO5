GråKappan och snapphanarna



Under Karl XI:s tid var det fred i hela 21 år. Det var den längsta fredstiden i Sverige under hela stormaktstiden. 



Karl var snål mot adeln och försökte straffa dem som tog för mycket skatt av bönderna. 



Han reste runt i Sverige mer än någon tidigare kung hade gjort. På en dag hann han rida 10-15 mil. 



På resorna inspekterade han kungliga ämbetsmän, soldater och vägar. 



Långt efter Karl XI:s död berättades många sägner om hur han hjälpte bönder och fattiga präster. 



Det sades att han reste omkring bland folket klädd i en enkel grå kappa för att inte bli igenkänd. 



Därför kom han att kallas Gråkappan.



Karl XI fick hästen Brilliant i gåva av den franske kungen Ludvig XIV. 



Krigshästar tränades hårt för strid. De fick inte vara rädda för pistolskott, trummor eller eld. 



De tränades att sparka framåt och bakåt. Det var bra när fienden kom för nära.



Den här dyrbara kolten från Paris bar Karl XI som 4-åring när hans pappa hade dött. 



Karl uppfostrades till kung. Han hade lätt för att lyssna och förstå, men svårt för att läsa och skriva. 



Bäst trivdes han när han satt till häst och övade krig.

