SKeppet Vasa

Här är en lista på utskrivna svenska bondpojkar från Kajane socken i Finland som tvingades ut i krigets Europa. 
Till höger står deras ålder. De yngsta är bara 15 år. 
Många av dem kom aldrig hem igen. 
De flesta dog av diarréer och andra sjukdomar medan de låg i fältläger. 
Bara en del dog i strid.
Tusentals soldater måste fraktas till krigen på andra sidan Östersjön. 
Därför beställde Gustav Adolf flera stora skepp, som också skulle användas vid strider till havs. 
Ett av de största skeppen byggdes på ett varv i Stockholm.
Skeppet blev 69 meter långt och hade plats för 145 sjömän, 300 soldater och 64 kanoner. 
Det gick åt tusen ekar för att bygga det. Skeppets namn var Vasa.

Vasa sjunker!
Söndagen den 10 augusti år 1628 stod stockholmare, utländska diplomater och gäster kring stränderna för att se det stora nybyggda skeppet segla ut på Östersjön. 
Vasas segel hissades och skeppets kanoner sköt salut. Flaggorna fladdrade i vinden. 
Men efter bara några minuter kom en vindpust som fick Vasa att kantra. 
Vatten forsade in i de öppna kanonportarna. Vasa sjönk. 
Skeppet hade byggts för högt och rankt. 
Det fanns bara 150 människor ombord.
En fjärdedel av dem drunknade.
Så småningom glömdes skeppet bort. 
Men 333 år senare lyftes det upp och hamnade på museum. 
Vrakspecialisten Anders Franzen hade läst om Vasa i gamla papper och lyckats hitta skeppet på botten
Vasaskeppe är ett fantastiskt spår från stormaktstiden.

