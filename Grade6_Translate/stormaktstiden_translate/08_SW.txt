Sverige och världen

Flera europeiska länder hade skaffat sig kolonier i andra världsdelar för att tjäna pengar på handel med varor därifrån. 
I nordamerikanska kolonier odlades till exempel tobak som kunde säljas i Europa. 
Adelsmannen Axel Oxenstierna ville att Sverige också skulle ha en koloni vid Nordamerikas östkust. 
År 1638 seglade två skepp över med soldater. 
De grundade en svensk koloni, Nya Sverige. 
Där byggdes ett fort som döptes till Fort Christina efter Sveriges drottning.

Per Lindeström reste med samma skepp som Margareta.
Han skrev och tecknade en bok om resan och Nya Sverige.
Här har han ritat en indianfamilj.

I februari år 1654 steg Margareta Eskilsdotter ombord på skeppet Örnen i Göteborg tillsammans med sina foräldrar och småbröder. 
De skulle resa till Amerika.
Allt de ägde hade de med sig i kistor och knyten. 
Ombord trängdes sjömän, soldater, bantverkare, bönder och barn.
Sammanlagt var det 350 personer.

Det var smällkall vinter med stormvindar och isflak när skeppet seglade ut. 
Längre söderut blev det istället så varmt att sjukdomar bröt ut ombord. 
Folk låg tätt ihop på däck i solgasset med kläderna fulla av löss och loppor. 
Trots att de fångade flygfisk, delfiner och krabbor blev det ont om mat. 
Dricksvattnet ruttnade och stank som det ”värsta as”. 
Margaretas foräldrar dog under resan och kastades i havet.
Efter 107 dagar var Örnen framme i den svenska kolonin Nya Sverige vid Delawarefloden. 
En tredjedel bade dött ombord. 
Margareta fick ta hand om sina småbröder i det nya landet. 
Hon skaffade aldrig egen familj.

Svenska adelsfamiljer samlade på spännande föremål från andra världsdelar. 
Det här är en klubba från indianerna i Nya Sverige. 
Den har sparats på Skoklosters slott.

