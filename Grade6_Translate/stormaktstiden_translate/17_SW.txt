Grevinnans järn

En del bruk drevs av kvinnor.
Adelskvinnan Ebba Brahe var en av dem. 
Hennes järn var känt för att vara av högsta kvalitet och kallades grevinnans järn. 
När Ebba en gång tillverkat mer järn än hon hade tillstånd till, skrev hon i ett brev: 
Blir jag dömd till böter betalar jag, men sedan gör jag så mycket järn jag vill.

Kanoner
Svenskarna använde mest bronskanoner när de krigade.
De var dyrare än järnkanoner men enklare att gjuta, höll bättre och kunde göras mindre och lättare.

Valloner och Kanoner

Gustav II Adolf behövde pengar och kanoner till kriget. 
Mycket pengar fick han av skatter från bönder, men också genom att sälja koppar och järn från Sveriges gruvor till utlandet. 
Den mesta kopparen kom från Falu gruva i Dalarna. 
Där arbetade över tusen människor vid 1600-talets mitt. 
De framställde två tredjedelar av all koppar i hela världen. 
Utan den kopparen skulle Sverige inte ha kunnat bli en stormakt.
Sverige var också det land som sålde mest järn och järnkanoner i Europa. 
Det berodde dels på att Sverige hade rika gruvor, dels på att svenskarna tog hjälp av kunniga invandrare på bruken där järnet framställdes.

Louis de Geer och vallonerna
Den rike affärsmannen Louis de Geer var född i Belgien men grundade flera järnbruk och vapensmedjor i Sverige. 
Där behövdes det många skickliga arbetare. 
Det fanns gott om arbetslösa smeder och andra järnarbetare i Vallonien i Belgien. 
Louis de Geer betalade båtresan för dem och deras familjer om de flyttade till Sverige. 
Han lovade också att betala resan om de ville åka hem igen. 
Så lockades ungefär tusen järnarbetare till Sverige. 
Många av dem hade familj med sig. De kallas valloner. 
Bara var femte flyttade senare hem igen.

BrukK och styckebruk

Det fanns flera hundra bruk i Sverige under stormaktstiden. 
De bruk som tillverkade kanoner kallades styckebruk, eftersom kanoner kallades stycken. 
Bruket var som ett eget litet samhälle. 
Där fanns smedjor, ugnar, bostäder, kyrka, skola, värdshus, ladugårdar och många andra byggnader. 
Vallonerna kunde behålla sin franska dialekt och sina yrkeshemligheter i flera generationer i Sverige, eftersom de bodde tillsammans på bruken.

Varför var metall så viktigt för Sverige?
