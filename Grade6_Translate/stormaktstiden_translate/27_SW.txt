Silver i Nasafjäll
År 1634 hittade samen Peder Olofsson silvermalm i Nasafjäll nära norska gränsen. 
Axel Oxenstierna blev väldigt glad och lät starta en gruva där. 
Silvret blev till pengar som användes till att betala krigen i Europa. 
Samerna tvingades arbeta i gruvan med att transportera malmen sex mil från gruvan till hyttan där silvret smältes fram. 
Det hindrade samerna att utföra sitt eget arbete med renar, jakt och fiske.
Om de vägrade kunde de råka illa ut.
Underbergmästaren Isak Tiock lät arbetare vid gruvan kasta några av samerna i en älv vid gruvan. 
Så här berättar arbetarna: ”Vi band om dem ett par tömmar, stötte dem utför forsen några resor (gånger) och drog upp dem sedan, så att vattnet gick dem utav munnen igen” (de kräktes upp vattnet).
Isak Tiock plågade samerna i flera år. 
Många samer flydde. Till slut hamnade Isak inför domstol och avsattes. 
Även om staten behandlade samerna hårt kunde de få rätt i domstolen. 
Samerna kom länge ihåg den elake Isak. De berättade sägner om hans bestraffningar i flera hundra år. 
Nasafjällsgruvan stängdes så småningom, eftersom det inte fanns så mycket silver.
En bok om samer.
Uppsalaprofessorn Johannes Schefferus fick i uppdrag av adelsmannen Magnus Gabriel De la Gardie att skriva en bok om samerna. 
Präster i Norrland skickade honom beskrivningar. 
En samisk student hjälpte honom med jojkar, samernas särskilda sånger. 
Här ser du framsidan på Schefferus bok Lapponia från år 1673.
Varför avrättades Lars så grymt?