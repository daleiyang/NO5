P 40

SVERIGE, EUROPA OCH VÄRLDEN.

Gustav Vasa gillade inte min bok. Han Kallade mig Olof Svinfot.

Den svenske prästen Olaus Magnus ville fortsätta att vara katolik när Gustav Vasa gjorde Sverige till ett protestantiskt land. 

Olaus var tvungen att fly till det katolska Italien. 

Men han längtade hem och ville berätta för alla om Norden. 

Därför skrev han en bok om hur folk i Norden levde. 

Han berättade om allt från bastubad till krig.

Olaus Magnus Karta.

Olaus gjorde också en fin karta över hur Sverige och Norden såg ut.

Hans karta var den bästa kartan som någon då hade gjort över Norden.

För första gången fick européerna se att Sverige låg på en halvö som satt ihop med resten av Europa.

Tidigare trodde många att Sverige var en ö i havet. 

I Europa tyckte man att Sverige var en avkrok långt upp i norr. 

Olaus bok och karta gjorde att Sverige blev mer känt. 

Om du tittar närmare på Olaus karta ser du många spännande detaljer.

Många sjöfarare trodde att det fanns sjömonster i havet som kunde krossa skeppen.

Gustav Vasa byggde upp en flotta. 

Här är namnen på några svenska krigsskepp från Vasatiden: 

Ängeln, Turken, Bruna Lejonet, Elefanten, Lilla Svanen och Flygande Draken.

I norr fanns samerna.

P 41

Varför tror du att många i Europa tyckte att Sverige inte var ett så viktigt land?

P 42

Tro och Kändisar i Europa under 1500-talet.

Sverige var bara ett av många länder i Europa på 1500-talet. 

De mäktigaste länderna var Spanien och det Tysk-romerska riket. 

Det Tysk-romerska riket var mycket större än dagens Tyskland.

Men Europa var inte bara uppdelat på olika länder utan också på olika religioner. 

På kartan kan du se vilka.

Reformationen delade ju påvens kyrka i två delar, en protestantisk i norr och en katolsk i söder.

Delningen gjorde att det med tiden blev större skillnad mellan länderna i norra och södra Europa. 

Den skillnaden finns kvar än idag. Olika religioner i Europa.

På kartan kan du se var de olika religionena var stora i Europa under 1500-talet. 

Kristendomen var den största religionen. Men nu var den delad i tre delar. 

Det fanns protestanter i norr, katoliker i söder och ortodoxa i öster. 

De olika kristna tyckte olika om vissa saker.

I Europa bodde det också många människor som trodde på den judiska religionen. 

De kallades judar. De kristna behandlade judarna illa eftersom de tyckte att judarna hade fel religion. 

Judarna fick oftast inte äga mark och därför bodde många judar i städerna.

Längst i norr fanns samerna. De hade kvar sin gamla religion, med flera olika gudar.

I sydöstra Europa fanns ett stort rike som hette Osmanska riket. 

Det styrdes av muslimska turkar, men folket var både muslimer och kristna.

Är det fortfarande bråk mellan olika religioner?

Den engelska drottningen Elisabet tackade nej till att bli svenske kung Eriks fru. 

Hon var en mäktig drottning och ville styra sitt rike själv. 

Hon var populär och vann ett stort sjöslag mot Spanien.

Att vara eller inte vara, det är frågan!

William Shakespeare i England skrev teaterpjäser som är så bra att de fortfarande spelas. 

Kvinnor fick inte vara skådespelare. Därför spelade utklädda män kvinnoroller.

Karl V var mäktigast i Europa. Han var kejsare över både Spanien och det Tysk-romerska riket.

I riket ingick bl.a. dagens Tykland, norra Italien, Österrike och Nederländerna.

Men han tycket att det var så bråkigt i riket att han tröttnade på att vara kejsare och gick i kloster.

P 43

Protestanter. Katoliker. Ortodoxa kristna. Muslimer. Kristna och muslimer blandat. Samer.

I Ryssland styrde tsar Ivan den förskräcklige. 

Han krigade mot Sverige och kung Johan III. 

Båda ville ha hamnar runt Östersjön för få in tullavgifter från handelsskeppen.

Ortodoxa kristna. I öster fanns ortodoxa kristna.

De hade redan på 1000-talet sagt ifrån att de inte ville ha påven som chef. 

Ryssar och greker var oftast ortodoxa.

Här i Tysk-romerska riket bodde Martin Luther som startade reformationen.

Hej! Jag är polack och heter Nicolaus Kopernicus. 

Jag kom på att det är jorden som snurrar runt solen. 

Kyrkan och alla andra sa att det var tvärtom!

Suleyman den store styrde det väldiga Osmanska riket och krigade till sig massor av land.

Men han skrev dikter också. Hans rike heter idag Turkiet. 

Folket var både muslimer och kristna.

Här i Italien bodde svensken Olaus Magnus när han hade lämnat Sverige.

Här bodde också påven, och vetenskapsmannen och konstnären Leonardo da Vinci som målade Mona-Lisa här intill.

P 44

En ny värld öppnar sig. 

I slutet av 1400-talet och i början av 1500-talet hade skeppen blivit bättre och man vågade ge sig längre ut på haven än tidigare. 

Många sjöfarare drömde om att hitta sjövägen till Indien och Kina. 

Där skulle de fylla sina skepp med kryddor och siden och bli rika när de kom hem. 

De hoppades också upptäcka nya länder där det fanns guld och silver.

Mäktiga europeiska kungar och rika handelsmän hjälpte de upptäcktsresande. 

De gav dem skepp och utrustning. 

De flesta upptäcktsfärderna startade från Spanien och Portugal.

Nya sjövägar och nya världsdelar.

På kartan kan du se några viktiga upptäcktsfärder.

Sjöfararna lyckades segla runt Afrika och nå Indien, de lyckades till och med segla jorden runt.

De upptäckte också Nordamerika och Sydamerika.

Men på nästan alla platser som européerna ”upptäckte” bodde det redan människor. 

Européerna erövrade områdena och gjorde många till sina kolonier.

I de nya områdena fanns guld, silver, bomull 

och många andra varor som européerna ville ha och fraktade hem till Europa.

Här i Lissabons hamn startade många färder ut i världen.

Spanska drottningen Isabella och kungen Ferdinand gav italienaren Kristoffer Columbus tre skepp så att han kunde segla västerut över Atlanten år 1492.

Kristoffer trodde att om han seglade långt västerut borde han komma till Indien.

Istället kom han till Amerika. Men det förstod han inte. 

Därför kallade han invånarna för indianer.

NORDAMERIKA. Här bodde de nordamerikanska indianerna.

Här bodde aztekerna. Columbus. Atlanten.

SYDAMERIKA. Här bodde inkafolket. Brasilien. Magellan.

En som kom på att Amerika kunde vara en egen kontinent var Amerigo Vespucci som seglade till Brasilien.

Därför lät en tysk kartritare kalla den kontinenten för Amerika efter honom.

P 45

Christofer Columbus. EUROPA. LISSABON. ASIEN. Indien. Stilla havet.

År 1519 seglade portugisen Fernando Magellan ut på världens första världsomsegling från Spanien. 

Han dog i Stilla havet, men ett av hans skepp lyckades segla hela vägen hem. Resan tog 3 år.

I Japan och Kina fanns mäktiga kejsare. Européerna kunde inte erövra de länderna. 

Japanerna tyckte att de första besökande européerna var ohyfsade. 

De åt med fingrarna istället för med pinnar.

Vasco da Gama. Benin. I Afrika fanns flera kungariken.

Ett av dem var Benin, vars huvudstad hade breda gator, saknade tiggare och tjuvar och var så ren att besökande européer blev imponerade. 

Det var de inte vana vid hemifrån.

Vasco da Gama från Portugal seglade hela vägen runt Afrika till Indien. 

Han blev vicekung av Indien. På ett enda år fraktade Vasco da Gama hem nästan 2000 ton peppar.

Indiska oceanen. Australien var ännu inte upptäckt av européerna. 

Aboriginerna som bodde här fick vara i fred ett tag till.

Varför tror du att Kungar och handelsmän tyckte att upptäcktsfärderna var bra?

P 46

AzteKernas rike. Den största upptäckten européerna gjorde var Amerika.

Men där bodde redan runt 15 miljoner människor. 

De levde på olika sätt. Där fanns jägarfolk, bönder och kungariken. 

Ett av de mest kända kungarikena var aztekernas rike i Mexico. 

Det var stort som Småland men där bodde mer än 3 miljoner människor.

Aztekerna hade städer med stora torg där många varor såldes.

Vi indianer hade majs, potatis, vanilj, avocado, kakao, tomat och chili. 

Det var mat som folk från Europa aldrig hade sett.

Människooffer. Aztekerna hade också stora höga tempel med trappor på sidorna. 

Högst uppe på templen offrade aztekerna krigsfångar till sina gudar.

Aztekernas präster skar upp bröstet på offret med en stenkniv och slet ut hjärtat med bara händerna. 

De trodde att solen skulle slockna och världen gå under om de inte offrade människor.

P 47

En indianby plundras och indianer dödas. 

Bilden gjordes av en europé som reste runt i Amerika och blev chockad över hur illa indianerna behandlades.

Aztekernas rike Krossas.

År 1519 kom spanjorerna till aztekernas rike. De kom för att leta efter guld. 

Inom två år lyckades de erövra aztekernas rike med hjälp av bara 600 soldater och 16 hästar. 

Indianerna hade aldrig tidigare sett hästar eller gevär. 

Men spanjorerna fick hjälp av grannar till aztekerna som passade På att göra uppror mot aztekerna.

Spanjorerna plundrade aztekerna På deras rikedomar och guld. 

Och sedan gjorde de Mexico till spanskt område, till en spansk koloni.

Européerna plundrar och dödar.

När européerna kom till Amerika förde de med sig flera sjukdomar som aldrig funnits där. 

En sådan sjukdom var smittkoppor. Många azteker dog i smittkoppor. 

De indianer som inte dog i strider eller av sjukdomar, tvingades ofta att jobba som slavar i silvergruvorna och på gårdarna.

De behandlades sämre än djur av européerna. 

90 procent av alla indianer som bodde i Amerika dog.

Vilka språk talar man idag i Sydamerika och Nordamerika och varför?
