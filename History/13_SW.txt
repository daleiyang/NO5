Det här Katharina von Bora. Hon var en nunna som rymde från sitt kloster.
Sedan gifte hon sig med Martin Luther.
Reformationen. Martin Luthers idé att ändra om saker inom kyrkan kallas för reformationen. 
Ordet reformation betyder att omforma. 
Idén om att göra om kyrkan spreds snabbt över Europa med hjälp av tryckta böcker.
Kyrkan splittras. Många kungar i norra Europa höll med Martin Luther. 
Men det var nog inte bara för trons skull som kungarna reformerade kyrkan.
De ville också ta över påvens makt och kyrkans rikedomar. 
Därför bröt de kontakten med påven och gjorde sig själva till chefer över kyrkan i sina länder. 
Kyrkorna i norra Europa som lämnade påvens kyrka kallades för protestantiska, eftersom de protesterade mot påven. 
Den gamla kyrkan, påvens kyrka, kallas för den katolska kyrkan. 
Där fortsatte påven i Rom att vara chef över kyrkan och det är han än idag.
Reformationen ledde till att den kristna kyrkan splittrades i en katolsk del och en protestantisk del.
Gustav blir chef över Kyrkan i Sverige. Olaus Petri ville reformera den svenska kyrkan så att den blev som Marin Luther sa. 
Det tyckte Gustav var bra. 
Vid ett stort möte i Västerås år 1527 tvingade Gustav de svenska biskoparna att lämna påvens kyrka. 
På så sätt blev den svenske kungen chef över kyrkan, ärkebiskopen, biskoparna och prästerna i Sverige.
Det första Gustav gjorde var att ta kyrkans mark, gårdar, silver och guld för rikets räkning. 
Kyrkorna och prästerna fick bara behålla så mycket att de klarade sig. 
Men mycket av kyrkans rikedomar behöll Gustav för sig och sin familj. 
Nu hade Gustav pengar och kunde börja bygga slott, anställa soldater och skrivare för att få ordning i sitt rike.
Vad tror du att påven tyckte om reformationen?