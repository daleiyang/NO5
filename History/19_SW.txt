Dackes bondekrigare. Bönderna hade hemmagjorda armborst och bössor.
Kungens soldater hade bättre vapen och var tränade. 
Men soldaterna tyckte inte om att slåss i skogen.
Bönderna kände till skogarna där de slogs. 
De fällde träd som hindrade soldaterna. 
De kunde också såga halvvägs genom träd och rycka ner dem med rep över soldaterna när de kom. 
Här kan du se hur bönder och soldater slåss i skogen.
Gustav skickar soldater.
När Gustav hörde vad som hänt i Småland skickade han dit sina soldater. 
Han ville snabbt straffa bönderna. Men det gjorde bara bönderna ännu argare. 
Nu gjorde Nils Dacke uppror tillsammans med flera tusen bönder. 
De slogs mot kungens soldater. 
Alla bönder i Småland och på Öland och en del bönder i Östergötland och Västergötland var med i upproret. 
Gustav Vasa blev orolig. Han skaffade ännu fler soldater. 
Han skrev också brev som lästes upp för folket runtom i landet. 
I breven påstod han saker som inte var sanna. 
När bönderna till exempel vann en stor strid skrev Gustav istället att det var hans kungliga soldater som vann striden.
Upproret slås ned. Upproret fortsatte till år 1543. 
Men vid en strid fick Nils Dacke en kula genom båda låren! 
Nu började det gå sämre för upproret. 
Nils Dacke sköts ihjäl. Hans huvud sattes på en spetsig påle i Kalmar. 
Efter upproret straffades smålänningarna hårt av kungens soldater.
Många torterades och dödades. Hela Nils Dackes familj dödades. 
Hans tioårige son sattes i en fängelsehåla av kungen där han sedan dog. 
Gustav hade lyckats slå ner upproret och kunde fortsätta att styra landet.
Varför tror du man satte Nils Dackes huvud på en spetsig påle i Kalmar?