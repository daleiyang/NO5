Alla gårdar skrevs in i jordeböckerna.
Gustav Vasa ville hålla reda på alla bondgårdar i Sverige så att ingen skulle kunna smita från att betala skatt. 
Till sin hjälp hade han skrivare och fogdar i hela landet. 
De skrev in namnen på alla gårdar i landet i speciella böcker. 
Böckerna kallades för jordeböcker.
Tack vare att många jordeböcker finns kvar vet vi mycket om 1500-talets bondgårdar och bönder.
Gustav hade fogdar.
Gustavs fogdar kunde bo i en borg eller på en stor gård och ha soldater till hjälp. 
Fogden samlade in skatten som kungen krävde av bönderna. 
Skatten kunde exempelvis bestå av smör, säd eller pengar.
Bönderna kunde också göra dagsverken åt fogden.
Då arbetade bonden på fogdens gård eller borg några dagar per år. 
Bonden kunde till exempel få köra timmer eller sten.
Varje år måste fogdarna åka till kungen med jordeböckerna och visa hur mycket skatt de hade fått in från bönderna i sitt område. 
Gustav Vasa såg till att kontrollräkna allting.
Vad tror du Kunde hända om en bonde inte betalade sin skatt?
Här är en sida ur en jordebok.