Gustav har koll på böckerna.
När Gustav reformerade kyrkan ville han också komma åt de rika klostren. 
Han och senare hans söner lät stänga klostren i Sverige. 
Klostren skulle inte få finnas i den nya protestantiska kyrkan. 
En del kloster revs och stenarna från dem användes till att bygga nya borgar och hus. 
Många lärda nunnor och munkar fick flytta eller fly utomlands.
Bibeln översätts till svenska Protestanterna ville ju att språket i Bibeln och i kyrkan skulle vara begripligt för vanligt folk.
Gustav Vasa lät därför Olaus Petri och andra präster översätta hela Bibeln från latin till svenska. 
Nu kunde många människor läsa Bibeln. 
De lärde sig också att stava som det stod i Bibeln.
Tidigare stavade folk väldigt olika och lite som de själva tyckte att det lät. 
Till exempel kunde ordet mig stavas: mig, migh, mik, mic, mich eller mech.
Men i Bibeln stavades det på ett enda sätt: migh.
Därför kunde man säga att den svenska Bibeln hjälpte till med att göra den skrivna svenskan lika i hela landet.
Här är en jordebok från Vasatiden. Men omslaget är från en medeltida klosterbok!
Så fint det blir på svenska! 
Såsom een Roos ibland törne så är mijn kära ibland döttrarna ...