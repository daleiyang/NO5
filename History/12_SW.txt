GUSTAV VASA STYR SVERIGE. Nu var Gustav Vasa kung i Sverige. 
Men Sverige var ett fattigt land efter krigandet mot Danmark. 
Och nu ville Lübeck ha betalt för hjälpen de hade skickat under kriget.
Gustav behövde pengar! Kyrkan var rik och ägde många stora gårdar i Sverige. 
Hur skulle han komma åt kyrkans pengar? Snart skulle han få en bra chans!
Det här är Martin Luther. 
Han tyckte att en människa egen tro på Gud var viktigare än vad påven och kyrkan sa att man skulle tro.
Martin Luther protesterar.
Under 1500-talet var alla människor mycket mer religiösa än vad vi är idag. 
Alla måste tro på Gud och gå i kyrkan på söndagarna. 
Men många människor tyckte att påven och biskoparna misskötte sig. 
De levde lyxliv och slösade med kyrkans pengar.
Och de verkade inte bry sig så mycket om Gud och vanligt folk längre. 
Martin Luther, en tysk munk, fick nog. 
Han protesterade mot påven och kyrkan och skrev ned vad han ville ändra på inom kyrkan. 
Du kan se några av hans förslag här.
Den svenske prästen Olaus Petri studerade i Tyskland och träffade Martin Luther.
Det där vore något för oss i Sverige!
Jag tycker att: Den egna tron och Gud är viktigare än påven i Rom!
Översätt Bibeln från latin till vanliga språk så att alla kan läsa den!
Prästerna ska prata i kyrkan så att folk förstår, inte på latin!
Präster ska få gifta sig! Kyrkan ska inte sälja avlatsbrev!