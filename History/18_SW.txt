Bönderna gör uppror mot Gustav. Fat. Kalk. Relikbehållare. Relikskrin.
Många bönder blev arga när Gustav Vasa reformerade kyrkan och hans folk började ta dyrbarheter från kyrkor.
Ofta hade bönderna själva skänkt sakerna till sin kyrka.
I Linköping hann biskopen gömma sin kyrkas finaste saker i en åker innan Gustav Vasas soldater dök upp. 
På 1600-talet råkade en bonde plöja upp sakerna. Du ser några av dem på bilden.
Idag finns de på Historiska museet i Stockholm.
Dackeupproret. Gustav Vasa styrde landets bönder hårt. Han blev inte populär.
Det blev flera bondeuppror mot kungen. 
Det största och mest kända är Dackeupproret år 1542. 
Nils Dacke var en fattig bonde som bodde i Småland. 
Där var bönderna arga över att Gustav Vasa tog deras kyrksilver. 
Men mest arga var de över att kungens fogdar tog mycket skatt och behandlade bönderna illa. 
Nils Dacke och några andra bönder fick nog. 
De släpade ut en fogde och hans medhjälpare i skogen, klädde av dem och sköt dem.