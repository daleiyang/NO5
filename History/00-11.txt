P 0

Har du Koll på tiden?

10000 f. Kr. Kristi födelse. Jesus föds.

En tidslinje gör det lättare att förstå all tid som funnits innan du fanns. 

Den här tidslinjen börjar vid istidens slut då de första människorna kom hit. 

Och den slutar i nutiden, då du lever. Tidslinjen visar över 12 000 år!

I den här boken ska du få läsa om 1500-talet i Sverige. 

Den tiden brukar vi kalla för Vasatiden.

ISTIDEN. STENÅLDERN. BRONSÅLDERN. JÄRNÅLDERN.

VIKINGATIDEN. MEDELTIDEN. VASATIDEN.

P 1

INNEHÅLL. VASATIDEN. Gustav Vasa blir kung.  På jakt efter Vasatiden.

Gustav Vasas äventyr. GUSTAV VASA STYR SVERIGE. Gustav har koll på böckerna.

Gustav har koll på folket. Bönderna gör uppror mot Gustav. HÄNT PÅ LANDET.

Bland bönder och troll. STADEN OCH SILVRET. Rik och fattig i staden.

Skolpojkarna och pigan. Silver i Sala. BARNEN VASA. Erik och Karin.

Johan, Katarina och slotten. Sigismund och farbror Karl.

SVERIGE, EUROPA OCH VÄRLDEN. Tro och kändisar i Europa under 1500-talet.

En ny värld öppnar sig. Aztekernas rike. REGISTER.

P 4

VASATIDEN. 

I november år 1520 ställde den danske kungen Kristian till med en stor fest på slottet i Stockholm. 

Kristian ville fira att han hade tagit tillbaka makten över Sverige och nu var kung över unionen mellan Danmark, Norge och Sverige. 

Många svenska adelsmän och biskopar var inbjudna till festen. 

Festen höll på i flera dagar. 

Kristian bjöd alla sina gäster på mat och dryck, torneringar och gyckelspel. 

Men festen slutade inte roligt. Stockholms blodbad.

På festens tredje dag lät Kristian låsa slottets port. Gästerna blev fångar. 

Alla som bodde i staden befalldes att hålla sig inomhus. 

Sedan släpades svenska biskopar, adelsmän och borgare ut från slottet till Stortorget. 

Där skulle de avrättas. Först halshöggs biskopen Mattias. 

Hans avhuggna huvud lades mellan hans ben.

Sedan halshöggs biskopen Vincentius och två adelsmän. 

Avrättandet fortsatte hela dagen och även nästa dag. 

Nästan hundra människor avrättades. 

Blodet från de halshuggna rann i grändernas rännstenar. 

Den här händelsen har fått namnet Stockholms blodbad.

p 6

Så här ser Stortorget i Stockholm ut idag.

Det sägs att de som avrättades vid blodbadet fortfarande spökar i det gröna huset.

Varför ställde Kristian till med ett blodbad?

Många svenska adelsmän och biskopar ville inte att Sverige skulle vara med i den nordiska unionen. 

De ville att Sverige skulle ha en egen kung och vara ett självständigt land. 

Därför hade flera av dem krigat mot den danske unionskungen Kristian. 

Men Kristian vann och kunde ställa till med segerfesten i Stockholm. 

Han var fortfarande arg på dem som inte velat att Sverige skulle vara med i unionen. 

Blodbadet var en hämnd på dem! Gustav blir arg.

Efter blodbadet reste kung Kristian hem till Danmark. 

Nu trodde han att Sverige skulle vara med i unionen för gott, eftersom han hade dödat så många av sina fiender. 

Men efter blodbadet var många svenska adelsmän, biskopar och bönder ännu argare på honom än förut. 

En av dem som var arg hette Gustav Eriksson Vasa. 

Han var son till en av adelsmännen som halshöggs vid blodbadet.

Varför tror du att Kristian ville ha Kvar Sverige i unionen?

Gustav Vasa lät göra en plansch som visar hur hemskt blodbadet var.

Det här ska du få ångra, Kristian!

P 6

Gustav Vasa blir Kung.

Gustav Eriksson Vasa var i Södermanland när han fick höra att hans pappa hade halshuggits. 

Gustavs systrar och mamma hade tagits som fångar av Kristian. 

Kristian hade också bestämt att allt Gustavs familj ägde nu tillhörde kungen. 

Gustav förstod att Kristian var ute efter honom och att hans liv var i fara. 

Han flydde till Dalarna. Dalkarlarna hade gjort flera uppror mot kungar som de inte tyckte om under medeltiden. 

Kanske kunde de hjälpa honom att få bort Kristian?

I Mora i Dalarna höll Gustav ett tal för dalkarlarna för att få med dem på ett uppror. 

Dalkarlarna sa nej. 

Då gav sig Gustav av mot Norge för att inte bli infångad av danske kungens män.

Men dalkarlarna ångrade sig och skyndade efter Gustav. 

De hann ikapp honom i Sälen. Gustav följde med dem tillbaka till Mora.

Där blev han vald till dalkarlarnas ledare.

Gustav vinner och unionen tar slub.

Dalkarlarna följde med Gustav söderut och slogs mot danskarna.

Eftersom missnöjet mot danskarna var stort i hela Sverige, ville fler och fler bönder slåss mot Kristian. 

De lyckades jaga bort de danska soldaterna. 

Men kungens borgar var för svåra att erövra för en bondearmé. 

Gustav bad då den rika handelsstaden Lübeck i Tyskland om hjälp. 

Lübeckarna tyckte att Kristian hindrade deras handelsskepp på Östersjön. 

Därför hjälpte de nu Gustav. De skickade krigsskepp och vältränade legoknektar.

P 7

Vasaloppet är en skidtävling till minne av Gustav Vasas flykt genom Dalarna.

Legoknektar var yrkessoldater som krigade mot lön. Nu kunde borgarna också erövras. 

Den 6 juni år 1523 valdes Gustav Vasa till Sveriges kung i Strängnäs. 

Den 24 juni red han in i Stockholm. De danska soldaterna i staden hade gett upp. 

Kriget var vunnet och unionen med Danmark var slut. Historiemåleri. 

Gustav Vasa har blivit en av de mest kända och populära kungarna i Sveriges historia.

På 1800-talet gjorde man många fina målningar av honom. 

Då gjorde konstnären J. G. Sandberg den här målningen. 

Den föreställer Gustav Vasas intåg i Stockholm. 

Det är lätt att tro att målningen visar hur intåget såg ut på riktigt men i verkligheten var staden full av svältande människor och tomma hus efter kriget.

Varför visade inte Konstnären hur fattigt och förstört Stockholm var?

P 8

På jakt efter Vasatiden. 

Gustav Vasa var kung i Sverige mellan åren 1523 och 1560. 

Sedan blev hans söner och en sonson också kungar. Gustavs släktnamn är Vasa. 

Därför kallas tiden när de regerade i Sverige för Vasatiden. 

Den sträcker sig från 1520-1611.

Släkten Vasa. Gustav Vasa var gift tre gånger och fick nio barn. Erik var hans äldsta son. 

Gustav bestämde att Sveriges kung inte längre skulle väljas av adelsmännen som under medeltiden. 

Sverige skulle bli ett arvrike. 

Det betydde att när kungen dog skulle hans äldste son automatiskt bli kung och ärva kungakronan efter honom. 

Gustav och hans andra fru Margareta fick åtta barn.

Här ser du familjen Vasas släktträd. Ta hjälp av kronorna och hjärtanen. 

Släktträdet börjar med Gustav Vasa vid stammen.

ELISABET. SOFIA. KUNG KARL IX. ANNA. KUNG SIGISMUND. MAGNUS.

KATARINA JAGELLONICA. CECILIA. KATARINA. KUNG JOHAN III.

KARIN MÅNSDOTTER. KUNG ERIK XIV. MARGARETA LEIJONHUFVUD.

KATARINA FRÅN TYSKLAND. KUNG GUSTAV VASA. KATARINA STENBOCK.

P 9

Gustav Vasa styr Sverige. Man kan dela in Vasatiden i två delar. 

Under den första delen var Gustav kung. 

Sverige och kungen hade ont om pengar efter krigandet mot Danmark. 

Gustav ordnade upp ekonomin i riket fast på ett mycket hårdhänt sätt. 

Han tog kyrkans silver. 

Han såg också till att kyrkan och påven fick mindre att säga till om när det gällde hur Sverige skulle styras. 

Han ordnade så att det blev ordning i landet och att han blev den som bestämde mest.

Han blev en mycket mäktig kung.

Sönerna styr Sverige.

Under den andra delen av Vasatiden styrde Gustavs söner och en sonson Sverige. 

De bråkade, avsatte varandra och de krigade mot Danmark och Ryssland. 

Sönerna var intresserade av klädmode, hovliv, konst, slott och inredning. 

De ville att det svenska kungahuset skulle bli lika fint som de finaste kungahusen i Europa.

Var Gustav Vasa en bra eller dålig kung?

När Gustav blev gammal hade han tandvärk, en inflammation i högerörat och en i vänstra lårbenet. 

Det har forskarna sett spår av på hans skelett. Värken gjorde honom på dåligt humör. 

Det vet vi för han klagade mycket i brev som han skrev. 

Trots det hann Gustav göra mycket som kung. 

Men han styrde sitt rike hårt och var inte så populär hos folket.

Gustav har efter sin död kallats för Sveriges landsfader. 

Han byggde upp Sverige som en sträng far.

Om Gustav var en bra eller dålig kung har nog folk tyckt olika om, både på hans egen tid och än idag.

Varför tror du att Gustav Vasa skaffade sig en så stor familj? Drottning Margareta.

P 10

Gustav Vasas äventyr. Gustav Vasa ville bli ihågkommen som en bra kung. 

Därför gav han skrivare i uppdrag att skriva krönikor om hans tid som kung. 

En krönika är en slags historiebok som berättar vad som har hänt olika år.

Men det var Gustav Vasa som bestämde vad som skulle få finnas med. 

En skrivare som fick skriva en krönika var prästen Peder Svart. 

Här är en sida ur Peder Svarts krönika.

Peder Svarts Krönika.

I Peder Svarts krönika om Gustav finns många av Gustavs äventyr i Dalarna med. 

Peder Svart skrev att den danske kungens folk letade efter Gustav Vasa när han var i Dalarna.

Gustav Vasa sökte då skydd hos Arent Persson i Ornäs. 

Men Arent smet iväg för att skvallra för den danskvänlige fogden.

Arents fru Barbro Stigdotter ville istället hjälpa Gustav.

Så här skriver Peder Svart om henne:

Var hon då så dygdelig, att hon gav Gustav förvarning, fick honom häst, åketyg och dräng och skyndade'n till Herr Jon i Svärdsjö. 

Här står namnet på Arents och Barbros gård.

dygdelig = fin, god. åketyg = släde eller vagn.

skyndade'n = skyndade han. Herr Jon = en kyrkoherde.

P 11

Ornäs-sägnen. Det Peder Svart berättar i sin krönika kan nog vara sant. 

Men långt efter det att Gustav Vasa hade dött berättades det också en sägen om samma händelse i Ornäs. 

En sägen är en muntlig historia som berättas mellan människor. 

En sägen kan ha sin början i något som verkligen har hänt. 

Många sägner om Gustav Vasa i Dalarna blev med tiden nedskrivna.

I den nedskrivna Ornäs-sägnen står det att
Barbro hjälpte Gustav Vasa att smita från
Ornässtugan med hjälp av ett rep ut genom
dasshålet på husets baksida. Men om den
händelsen verkligen hände vet ingen
idag. Det kan vara ett påhitt för att göra
historien roligare.

SKulle du vilja ta med allt du
gjort i en Krönika om ditt liv?

Här ser du Ornässtugan som Gustav Vasa sägs ha smitit
ifrån. För att ta reda på hur gammalt Ornässtugan är har
forskarna räknat årsringarna i husets trästockar. På så
sätt fick de reda på att huset byggdes flera år innan
Gustav Vasa kom dit. Han kan alltså ha varit i huset!

Har du hört historien

om när Gustav Vasa

gömde sig i ett hölass (7 Ja, har du hört den
och blev stucken av om när en bondmora
soldaterna så att HE slog honom i rumpan
han blödde? med en brödspade?


