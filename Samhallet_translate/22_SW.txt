Offentligt och privat



Den del av samhället som politikerna beslutar över kallas för offentlig sektor. 



Sektor är ett annat ord för del eller område.



Skolor och de flesta sjukhus hör till den offentliga sektorn. 



Det är alltså delar av samhället som vi har, och bestämmer över, tillsammans.



Privata frågor bestämmer däremot var och en själv över.



Det mesta som du och din familj gör hemma och på fritiden är privat. 



Och de saker som ni köper för egna pengar är familjens privata ägodelar.



En av samhällets viktigaste frågor är att bestämma vad som ska vara privat och vad som ska vara offentligt.



SKatten



Den offentliga sektorn betalar vi för genom skatten. 



Alla som jobbar måste betala ungefär hälften av sin lön i skatt. 



Sedan bestämmer politikerna hur skattepengarna ska användas på bästa sätt. 



Resten av lönen behåller vi i plånboken och bestämmer över själva. 



Till höger ser du exempel på sådant som är offentligt och privat i Sverige.



Färgen på våra tandborstar är väl ändå en privatsak?



I en demokrati bestämmer folket vad som ska vara offentligt och vad som ska vara privat.



Varför hör sKolor och polis till den offentliga sektorn, medan Kläder och vad vi äter är privat? 



Kan du se några saker som borde byta plats från privat till offentligt, eller tvärtom?
