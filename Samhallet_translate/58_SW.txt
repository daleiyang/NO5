Moral och andra regler



En del regler grundas på vårt samvete och vår moral. 



Den som stjäl från en kompis, luras eller mobbar kan känna i hela kroppen att det var fel efteråt. 



Vi brukar kalla det för dåligt samvete när vi känner så. 



Vi skäms över det vi har gjort.



Anledningen till att vi får dåligt samvete är moralen.



Vår moral är som en sorts inre regler. 



Moralen säger oss hur vi bör bete oss mot andra människor.



Många menar att alla människor i världen har samma känsla för vad som är moraliskt rätt och fel.



Andra ord för moral är etik och värderingar.



Den gyllene regeln



Många kloka människor har försökt att beskriva människans moral med några få ord. 



Den gyllene regeln är nog det bästa försöket att hitta en moralisk regel som gäller för alla.



Den gyllene regeln säger att vi alltid ska behandla andra människor så som vi själva vill bli behandlade. 



Då kommer vi sällan att göra något som känns omoraliskt eller fel.



Det är en ganska bra regel, eller hur? 



Den gyllene regeln handlar om en viktig moralisk egenskap hos människan: 



vi kan leva oss in i andra människors situation. 



Det kallas för medkänsla eller empati.



Jesus använde den gyllene regeln i sina predikningar för 2000 år sedan.



Allt vad ni vill att människor ska göra för er, 



det ska ni också göra för dem



500 år före Jesus sa den kinesiske tänkaren Konfucius samma sak, men med andra ord.



Gör inget mot andra som dv inte vill att de ska göra mot dig

