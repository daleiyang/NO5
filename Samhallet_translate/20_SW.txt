Politik och partier



Politikerna samlas i partier



Ett politiskt parti är en slags förening. 



Där samlas människor med ungefär samma åsikter om hur samhället ska se ut.



Tillsammans arbetar de för att genomföra partiets idéer.



Partierna ger ut partiprogram. 



Där kan man läsa vad Partiet tycker om skolan, sjukvården, företagen och andra viktiga samhällsfrågor.



Partiets medlemmar utser några personer som får leda partiet och ställa upp i valen. 



Dessa ledare kallas för politiker.



Inför valet



Vart fjärde år väljer det svenska folket vilka politiker som ska styra landet. 



Väljarna röstar då på det parti vars program bäst stämmer överens med deras egna åsikter.



Inför valet driver partierna valkampanjer. 



De ordnar möten, debatterar mot politiker från andra partier och är med mycket i tv, tidningar och radio. 



De gör allt för att förklara hur deras parti vill förbättra samhället, 



och varför folket ska rösta på dem.



Politik? Det är ju bara prat, tjat och tråkiga gubbar som bestämmer idiotiska saker!



Så jag struntar i att rösta!



I en demokrati är det möjligt att byta ut dåliga politiker och förändra samhällets ledning genom att gå och rösta. 



Det borde soffliggaren tänka på!
