Brottsplats Lövsta



Lugnet härskar över lilla Lövsta där 16 000 människor bor.



Poliserna Stefan och Tomas patrullerar i sin bil. 



De vet mycket väl att något snart kan hända — varje år begås mer än 2000 brott i Lövsta!



Micke är 22 år och Robin är 17. De har varit på fest.



— Kom igen Robin, vi fixar lite cigg! säger Micke.



Det är inte första gången som han begår brott. 



Robin tänker inte efter, utan följer bara med när de bryter sig in i Lövstakiosken. 



Det hela känns spännande.



Vad de inte vet är att vaksamma ögon ser dem på avstånd ...



Stefan och Tomas agerar blixtsnabbt. Micke skriker och vevar med knytnävarna när de griper honom.



— Det är bara att följa med till polisstationen, säger Stefan.



Ni är misstänkta för stöld och skadegörelse!



Robin blir rädd.



— Kommer jag i fängelse nu? hinner han tänka innan dörren till häktet slår igen.

