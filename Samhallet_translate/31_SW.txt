= Men vi har ju samlat ihop pengarna gemensamt! säger
Ida. Då ska vi väl ändå göra något tillsammans?

—Jocke kom till klassen först i fyran. Han har inte jobbat
lika mycket som vi andra. Han borde få betala lite extra i
efterhand, faktiskt! säger Frida.

Jocke är inte i skolan, men Rickard tar honom i försvar:

= Frida, du vet att Jocke ändå har gjort sitt bästa för att
hjälpa till. Mer än så kan väl ingen göra? menar Rickard.

— Dessutom är han den av oss som behöver resan mest.
Han har det inte så kul hemma just nu!

Otto föreslår en ny omröstning.

— I två steg! säger han lurigt. Klassen går med på Ottos
förslag.

Först får klassen rösta om de över huvud taget ska göra

något tillsammans. Det blir 19 röster för, 5 emot och 3 blanka.

— Ingen tvekan — något ska vi göra! säger Dogge seger-
visst. I tankarna är han redan på väg till Liseberg.

— Nu röstar vi igen, men bara om de två populäraste
förslagen, säger Otto. Då får fjällvandringen 14 röster och
Liseberg 13. Förslaget för fjällvandring får alltså majoritet!
Plötsligt är även Plätten nöjd.

Men alla är inte så glada.

— Vi hade ju bestämt! säger Dogge och Frida, som båda
vill åka till Liseberg. Dogge är rädd för järven och Frida
avskyr att vandra. De tänker stanna hemma!

Är det rättvist att Jocke får åka med, medan Dogge och
Frida stannar hemma? Vore det mer demokratiskt att åka
till Liseberg? Eller borde pengarna delas ut, så att var
och en får bestämma själv?

