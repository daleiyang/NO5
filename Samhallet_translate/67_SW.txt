Istället för fängelse

Det är ingen bra vård att sitta inspärrad med vana brotts-
lingar. I en sådan miljö är det svårt att komma ur brottslighet
och drogberoende.

Andra alternativ till fängelse är skyddstillsyn och samhälls-
tjänst. Skyddstillsyn betyder att den dömde får leva utanför
fängelset, men att han måste hålla kontakt med en överva-
kare. Övervakaren ska hjälpa den dömde till ett bättre liv och
se till att han inte begår nya brott.

Samhällstjänst betyder att den dömde får utföra någon
arbetsuppgift i samhället utan att få lön.

Micke berättar

—Jag kan faktiskt förstå att de dömde mig till fängelse.
Det var ju inte första gången som jag bröt mot lagen precis.
I fängelset var det inget vidare. Där träffade jag bara dåliga
personer som lockade mig till fler brott. Många tar droger,
så det blir lätt att man börjar
med det också.

—- Jag sa det till Robin:
”Sköt dig nu! Håll dig borta
från fängelset!”

— Eftersom jag skötte mig
bra i fängelset så fick jag
skyddstillsyn efter en tid.
Min övervakare hjälper
mig att leta efter ett jobb.
Men vem vill ge ett arbete
till en före detta brottsling?

Vård eller straff? Vad tror du
fungerar bäst för att minska
brottsligheten?

Var tredje fånge som
släpps fri efter att

ha avtjänat sitt straff
döms till ett nytt
fängelsestraff inom
tre år. Det är alltså
många som återfaller
i brottslighet när de
släpps ut.

85 av 100 brott
begås av män.

