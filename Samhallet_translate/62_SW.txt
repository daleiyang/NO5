Lag och rätt



Politikerna i riksdagen bestämmer vilka lagar som ska gälla i samhället. 



Sen är det polisen och domstolarna som ser till att lagarna följs och att rättvisa skipas när ett brott har begåtts.



Polisen håller ordning



Polisen informerar gärna om hur vi kan skydda oss mot våld, stölder och annan brottslighet. 



På så sätt hindrar de att brott begås. Det kallas brottsförebyggande arbete.



Patrullering och spaning på gator och torg är ett annat sätt att förebygga brott — 



få människor vågar bryta mot lagen om de vet att polisen kanske ser dem. 



När någon ändå bryter mot lagen så kan polisen gripa brottslingen och låsa in honom tillfälligt i en cell på häktet. 



Häktet ligger ofta nära polisstationen. 



Där sitter den misstänkte brottslingen en kort tid, tills åklagaren får undersöka fallet.



Polisen kan ge böter direkt till den som har begått något mindre brott, 



till exempel cyklat utan lyse.



Åklagaren



Det är åklagaren som avgör vad som ska ske med en person som är misstänkt för att ha begått ett brott.



Åklagaren undersöker fallet och beslutar sedan om den misstänkte ska släppas fri, 



straffas direkt med böter, eller om brottet är så allvarligt att åtal ska väckas. 



Åtal innebär att brottet ska prövas av en domstol.

