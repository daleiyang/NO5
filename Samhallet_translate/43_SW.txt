Trafikministern låter en grupp experter ta reda på hur många
vuxna som skadar sig för att de inte använder cykelhjälm.
Experterna kommer fram till att lagen borde ändras — även
vuxna bör bära hjälm!

Regeringen samlas för att diskutera.

— Utredningens förslag är ganska billigt att genomföra,
säger finansministern nöjt.

— Och sjukhusen skulle inte behöva ta hand om så många
vuxna cyklister med skallskador, påpekar socialministern.

Statsministern funderar.

— Det här låter bra, säger hon. Regeringen bestämmer sig
för att överlämna en proposition till riksdagen. I den föreslås
att alla cyklister ska bära hjälm.

I riksdagen diskuteras förslaget länge och väl. Oppositionen
tycker att vuxna människor faktiskt borde få ha frihet att
bestämma själva om de ska bära hjälm eller inte. Annars
kanske de slutar cykla och kör mer bil istället.

- Hjälm eller inte — det är en ren privatsak som vi politi-
ker inte ska lägga oss i! säger en man från oppositionen.

Regeringens parti har inte egen majoritet i riksdagen.
Men de får stöd från två andra partier. Tillsammans har de
majoritet och kan rösta fram lagen om cykelhjälm för vuxna.

Trafikministern ser till att alla får information om den nya
lagen genom tv, radio och tidningar. Han tar också kontakt
med polisen, som får i uppdrag att informera om lagen på
skolor och arbetsplatser.

— Skönt, tänker Otto. Nu slipper man oroa sig mer
för Roffe. Att inte vuxna fattar bättre ibland!

Tror du att det är möjligt för barn att
påverka politiken så som Ida och Otto gjorde?
Kan du komma på andra sätt att påverka
besluten i riksdagen?

43

