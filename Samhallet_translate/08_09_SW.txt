Våra samhällen



Äggen i Lövstas största mataffär kommer från en gård alldeles utanför stan. 



I butikens fiskdisk kan man köpa kräftor fångade i Kina. 



Och i fruktavdelningen ligger ett berg av billiga bananer från Nicaragua.



Mataffären är bara ett av många exempel som visar hur beroende vi är av att samarbeta med folk både när och fjärran.



Samhällskunskap handlar om möten mellan människor, men inte bara om lycklig gemenskap. 



Därför kommer du att få läsa om både samarbete och konflikter, rättvisa och orättvisa, kärlek och hat.



Ordet ”samhälle” betyder från början sammanhållning. 



På engelska heter samhälle ”community”.



Community betyder även gemenskap.



Lokalsamhällen



Ett lokalsamhälle är en plats där människor bor nära varandra.



Det kan vara en liten by, en tätort med några hundra invånare,



eller en större stad. Idas Lövsta är en tätort med 16 000 invånare.



Där finns affärer, skolor, fabriker, vattentorn och mycket annat som Lövstaborna har nytta av.



Vill du förändra världen?



I den här boken ska vi lära oss mer om vilka lagar och regler som gäller i våra samhällen, 



hur vi kan lösa problem tillsammans och vilka som bestämmer i Sverige.



Den som lär sig samhällets spelregler kan själv vara med och påverka sådant som fungerar dåligt eller är orättvist.



På detta uppslag ser du själva spelplanen: våra olika samhällen. 



Vissa frågor löser vi lättast i vårt lokalsamhälle, medan andra gäller hela Sverige. 



De allra största samhällsfrågorna måste hela världen lösa gemensamt.



Nationer



Ida är också medborgare i landet Sverige. 



Ett annat ord för land är nation eller stat.



Vi har mycket gemensamt i vårt land. 



Alla svenskar får lära sig ungefär samma saker i skolan. 



Vi talar samma språk och betalar med samma sorts pengar. 



Vi har en gemensam flagga och samma lagar gäller från Skåne till Lappland.



Världen — det globala samhället



Ida och alla andra 7 miljarder människor på jorden är med i det globala samhället eller världssamhället.



Vi köper mat och andra varor från länder över hela världen.



Men det är inte bara handeln som knyter oss samman. 



Miljön är ett exempel på en global fråga. 



Vi måste hjälpas åt för att rädda haven och luften från giftiga utsläpp.



Vilka samhällen är du med i? Vad har du gemensamt med männisKorna i dina samhällen?



New York är ett av världens största lokalsamhällen. 



Staden har drygt 8 miljoner invånare. 



Liberia är ett av världens fattigaste länder.



Här tvingas 4 av 5 människor leva på mindre än 9 kronor om dagen.



Nationen Kina har världens största befolkning. 



Här bor över 1,3 miljarder människor



Naurv är en av världens minsta nationer. 



Här bor bara 14000 invånare. 