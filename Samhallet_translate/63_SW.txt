Domstolarna dömer 



Genom en rättegång avgör domstolen om den misstänkte brottslingen är skyldig. 



Åklagaren och den misstänkte får då ge sin syn på vad som har hänt. 



Under rättegången kallas den misstänkte för åtalad. 



Domstolen fattar sedan beslut om den åtalade ska frias eller fällas för brottet. 



Beslutet skrivs ner i form av en dom. 



I domen står också vilket straff den skyldige ska få. 



Både åklagaren och den dömde kan överklaga domen.



Då kan fallet tas upp i en ny rättegång. 



Åklagaren är ibland missnöjd för att domen var för mild. 



Den dömde kan å andra sidan vilja ha en ny chans att visa sin oskuld, eller få ett mildare straff.



Brottsbalken är ett avsnitt i lagboken.



Där beskrivs olika typer av brott och hur domstolarna ska döma den som har begått ett visst brott.



Domstolarna kan alltså inte hitta på egna straff.



Åklagaren försöker genom sitt åtal bevisa att den misstänkte är skyldig till brottet.



Domaren leder rättegången.



Han eller hon beslutar om den åtalade är skyldig eller ej.



Försvararen ska hjälpa den åtalade så att han inte blir orättvist dömd.



Försvararen kallas ofta för advokat.



Både åklagare och försvarare kan kalla in vittnen.



Det är personer som vet något om händelserna. 2



Om domstolen inte är säker så ska den hellre fria än fälla den åtalade.



Är det en bra regel, tycker du?


