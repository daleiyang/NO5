INFORMATIONS- SAMHÄLLET

Aldrig tidigare i historien har det funnits så mycket infor-
mation runt omkring oss. Därför kallas vår tid ofta för
”informationssamhället”. Varje dag möter du tusentals bud-
skap som vill informera, roa eller påverka dig. Och en del
vill faktiskt lura dig! Det är därför väldigt viktigt att du lär
dig skilja på olika typer av information:

Fakta och informationsmaterial har som främsta
mål att ge dig nya kunskaper som du verkligen kan lita på.
Exempel på informationsmaterial är skolböcker, uppslagsverk
och meddelanden från kommunen, polisen och andra
myndigheter.

Nyheterna berättar om viktiga händelser i världen, som
vi behöver känna till. Bra nyheter fungerar som fakta och
information. Målet är att ge oss sanna och pålitliga kunska-
per. Men du kan inte lita på allt som skrivs förstås!

Reklamen vill få oss att köpa produkter från ett visst
företag. Reklamens uppgift är alltså att påverka dig, och göra
dig sugen på att köpa en viss sorts hamburgare, vissa kläder
eller spel.

Propaganda och politisk reklam vill påverka hur
du tänker och tycker i viktiga frågor. De politiska partierna
använder till exempel debattartiklar, och politisk reklam
för att väljarna ska rösta på just dem på valdagen.

