Riksdagen
Vissa frågor gäller hela det svenska samhället. Det handlar
till exempel om vägarna som binder samman landet, och
militären som försvarar våra gränser från norr till söder.
Vägarna, försvaret, fängelserna och andra frågor på nationell
nivå sköts av politikerna i Sveriges riksdag.

Europeiska unionen(EU)
En del frågor kan vi inte lösa själva i Sverige. För dessa
frågor krävs internationellt samarbete, alltså att flera länder
arbetar tillsammans.

Sverige och de flesta andra länderna i Europa samarbetar
i den Europeiska unionen (EU). Politikerna i EU fattar
beslut som alla länder i unionen måste följa.

Det räcker inte om bara ett land arbetar för
att rädda miljön. Utsläpp och gifter kan så lätt
färdas över gränserna med vindar och vatten.
I EU träffas politikerna för att försöka lösa
miljöproblemen och mycket annat som
vi tjänar på att samarbeta om
internationellt.

vilka kan göra mest för att skapa fred - politikerna i kommunen riksdagen eller EU?

Nationell = gäller hela landet

Riksdagshuset ligger i Stockholm.

