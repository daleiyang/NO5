SKolan ska vara lika för alla

Alla kommuner måste ordna grundskola åt de barn som bor
i kommunen. I skollagen finns bestämmelser om utbildning-
ens kvalitet. Riksdagen har stiftat skollagen så att alla barn
får en bra utbildning oavsett var de bor.

Fler uppgifter för Kommunen

Fritid och Kultur: Kommunpolitikerna använder en del

av skattepengarna till bibliotek, sporthallar, ridhus, badhus

och fritidsgårdar. Allt för att invånarna ska ha något nyttigt 
och roligt att göra på fritiden.

Miljö och hälsa: Kommunen ska se till att ingen släpper
ut gifter eller slänger sopor i naturen. Kommunen ordnar
också rent dricksvatten till sina invånare.

Gator och trafik: Gatukontoret sköter om gatorna inne
i tätorter och städer. De asfalterar, skottar snö och sätter upp
skyltar så att fotgängare, cyklister och bilister kan åka säkert
och snabbt.

SKydd mot olyckor: Brandkåren skyddar
oss från bränder och hjälper oss när olyckan är
framme. Ett annat namn för brandkåren är
räddningstjänsten.

Vilka av Kommunernas uppgifter är viktigast tycker du?
Vad ska politikerna spara på om skattepengarna inte
räcker till allt?


