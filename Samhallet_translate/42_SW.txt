Otto och huvudsaken

Det har kommit en ny lag om att alla barn under
15 år måste ha cykelhjälm.

Men de vuxna då? De har väl knappast plåtskallar!
säger kloke Otto. Borde inte deras huvuden också skyddas?

Ida och Otto får syn på slöjdläraren Rolf när han kommer
cyklandes till skolan i ett vansinnigt tempo — utan hjälm.

Kolla! Vid bandsågen är det minsann petnoga med
säkerheten, men på cykeln är han ju livsfarlig, säger Otto.

Lagen måste ändras! konstaterar Ida. De skriver ett brev
till lokaltidningen: 

Nu har riksdagen faktiskt missat en

viktig sak. Visste ni att det är fler vuxna
än barn som skadas allvarligt i cykelolyckor?

Lagen om cykelhjälm borde gälla för vuxna
också - deras huvuden är ju lika ömtåliga
som barnens. 

Hälsningar från Ida och Otto

Bengt-Ola är riksdagsman. Han bor i
Lövsta och reagerar snabbt på barnens
insändare. I en motion till riksdagen föreslår han att rege-
ringen ska undersöka hur hjälmlagen egentligen fungerar.

Riksdagen röstar ja till Bengt-Olas motion. Frågan
lämnas alltså över till regeringen för utredning.

Statsministern förstår att frågan är viktig. Hon använder
själv alltid hjälm när hon cyklar till jobbet.

Undersök det här närmare, säger statsministern till
trafikministern.
