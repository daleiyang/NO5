För att få majoriteten av rösterna brukar partierna sam-
arbeta. De partier som tillhör samma block brukar oftast
hålla ihop för att vinna omröstningarna.

Oppositionen säger emot

De partier som är i minoritet bildar opposition. Opposition-
en jobbar hårt, trots att de nästan aldrig vinner några omröst-
ningar. De vill visa att de har bättre förslag än partierna som
är i majoritet. Om oppositionen lyckas så kommer fler väljare

att rösta på dem i nästa val.

Kommunernas historia

För mer än 1 000 år sedan började kristna församlingar att bildas
i Sverige. De byggde kyrkor som folket sökte sig till. De som gick
till samma kyrka tillhörde samma socken. (Ordet socken betyder
just ”söka”.)

Människorna i socknen hjälptes åt att sköta kyrkan och tog
hand om samhällets svaga och fattiga. Från 1700-talet ordnade
socknen också undervisning i att läsa och skriva.

År 1862 bestämde riksdagen att kommunerna skulle ta över
socknarnas uppgifter. Just skolan och hjälpen till samhällets svaga
är fortfarande kommunernas viktigaste uppgifter.

Var tror du att det är bäst
att bo: i en liten eller en stor
kommun? Varför tror du så?

