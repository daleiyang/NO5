FÖRORD



Så här använder du Matematik Gamma



MATEMATIK GAMMA innehåller fem kapitel som i sin tur är uppdelade i avsnitt.



I avsnitten finns uppgifter på tre nivåer i ökande svårighetsgrad. 



Med hjälp av din lärare väljer du en nivå som passar dig. 



Du kan arbeta på olika nivåer i olika avsnitt eller kapitel. 



Om du tycker att NIVÅ ETT är för svår kan du börja arbeta i GAMMA BAS med enklare uppgifter. 



Om du vill ha fler och svårare uppgifter efter NIVÅ TRE kan du fortsätta i GAMMA UTMANING.



Vid uppgifter där det är lämpligt att använda miniräknare finns en miniräknarmarkering.



Kapitlen innehåller:



Ingress — En kort diagnos som visar vad du redan kan och kan hjälpa dig att välja nivå. 



Här finns också en lista med matematiska begrepp ur kapitlet.



Teori och exempel 



- I alla avsnitt finns teori som förklarar och exempel som visar hur uppgifter kan lösas och redovisas.



Kommunikationsrutor 



-I många av exemplen finns rutor där vi har skrivit vad du kan tänka på för att redovisa dina lösningar på ett bra sätt. 



Vi kallar dessa för K-rutor.



Aktiviteter — Praktiska uppgifter att lösa i par eller i grupp.



Ledtrådar — Till en del uppgifter finns det ledtrådar som du kan ta hjälp av. 



Dessa uppgifter är markerade med L.



Par- eller gruppuppgifter 



— uppgifter som kan vara bra att först fundera själv på och sedan prata med andra om. 



Dessa uppgifter är markerade med *.



När du har gjort Blandade uppgifter och en Diagnos går du vidare till Träna eller Utveckla.



Fokus på hjälper dig att utveckla en eller ett par långsiktiga mål i matematik i taget.



Kapitlen avslutas med en Sammanfattning av centrala begrepp och metoder.



Efter kapitel 5 finns ett Facit som du kan använda för att kontrollera dina svar.



Sist i boken kan du arbeta med Programmeringsövningar, utan att använda dator.



Lennart, Christina, Kristina, Conny och Kerstin

