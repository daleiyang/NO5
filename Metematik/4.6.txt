P 199
Europasemestern.

Familjen Persson bor i Oskarshamn. 

I somras åkte de på bilsemester i norra Europa.

Familjen består av mamma Jelena, hennes sambo Håkan samt barnen Erik och Alva. 

Det här avsnittet handlar om den resan.

Första dagen körde de från Oskarshamn till Trelleborg.

Det var 35 mil. Hur många kilometer är det?

Färjan till Travemände avgick kvart i tolv på natten.

Alva undrade om en digital klocka visade 12.45 då, men Erik sa att den visade 00.45.

Hade någon av dem rätt?

Färjan kom fram till Travemände 07.30. Hur lång tid tog resan?

De åkte motorvägen söderut. 

Utanför Hamburg var det vägarbete och de körde i bilkö i tre timmar. 

Nu har vi hållit en medelhastighet på bara 8 kilometer i timmen, sa Håkan. 

Hur lång sträcka körde de i bilkön?

Erik försökte förklara för Alva vad som menas med medelvärde.

Som exempel räknade han ut medelvärdet av familjens ålder.

Vilket värde kom Erik fram till om Håkan var 42 år, Jelena 40 år, Alva 9 år och Erik 13 år?


P 200
Dagen därpå fortsatte familjen till en campingplats i nordvästra Holland. 

Där stannade de och tältade i tre nätter. 

Priset per natt var 15 euro för tältplatsen. 

Vuxna fick dessutom betala 3,75 euro per person och natt. 

Hur mycket kostade de tre nätterna på campingen?

En av dagarna tog hela familjen tåget till Amsterdam. 

Biljettpriset var 11 euro tur och retur för vuxna. 

Barnbiljetterna kostade hälften så mycket. 

Hur mycket fick Jelena tillbaka när hon betalade med en 50-eurosedel?

Precis innan de kom till perrongen på väg tillbaka gick tåget. Då var klockan 20.41. 

De fick vänta en halvtimme på nästa tåg. När avgick det tåget?

antal fordon. cyklar. bussar. motorcyklar. bilar.

På vägen hem tog de bilfärjan över floden Elbe. 

Diagrammet visar vilka fordon som fanns med på färjan. 

Hur många motorfordon fanns det på färjan?

En av de sista semesterdagarna åkte de till Köpenhamn. 

Jelena körde 27 mil på tre timmar.

Hur många kilometer i timmen körde hon i genomsnitt?

