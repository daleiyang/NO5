Posten.
I början av 1600-talet grundades Posten. 
Tidigare hade man fått skicka brev med någon som råkade resa åt rätt håll. 
Det tog lång tid och var osäkert.
Nu öppnades posthus i städerna med en postmästare som tog hand om breven och postiljoner som delade ut dem.
Postmästarna var oftast män, men deras änkor kunde ta över deras arbete. 
Änkan Gese Wechsel var Svea rikes postmästarinna, det vill säga chef för hela landets postverk i flera år.
Postiljonerna fanns utspridda i landet och var ofta bönder. 
Det skulle vara högst tre mil mellan dem. 
Postiljonen sprang eller red med breven.
Oavsett väder skulle han hinna en mil på ett par timmar. 
När en postiljon närmade sig nästa postiljon skulle han blåsa i sitt posthorn så att den andre hann göra sig i ordning. 
Att sända ett brev från Stockholm till Göteborg kostade lika mycket som en dagslön för en gruvdräng och tog en dryg vecka.
Tidningen.
Axel Oxenstierna ville sprida nyheter om hur krigen gick och annat som hände. 
Han lät därför trycka Sveriges första tidning Ordinari Post Tijdender (Tijdender = nyheter). 
Den gavs ut av postmästaren i Stockholm en gång i veckan och innehöll mest krigsnyheter.
I nummer 4 från år 1645 kunde man läsa att fältmarskalken (en hög militär) 
Gustav Horn var med sina trupper i danska Skåne, att de hade ganska mycket att äta och att en trumslagare skickats till Malmö för att köpa lite saker. 
Tidningen är världens äldsta tidning som fortfarande ges ut. 
Numera heter den Post- och Inrikes tidningar och finns som internettidning. 
Varför var det viktigt med bra vägar?