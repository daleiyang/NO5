Två Karoliner 



Karoliner i fångenskap



Tusentals karoliner hamnade i fångenskap i Ryssland efter slaget vid Poltava år 1709. 



En del fångar skrev brev hem till sina familjer.



Fångarna fick stanna i Ryssland i flera år och många dog. 



Några lyckades ta sig hem, men det var inte lätt.



Dalkarlen Lorenz var krigsfånge i Ukraina. Han försökte fly men tillfångatogs. 



Han flyttades till Sibirien där han fick slita i en koppargruva. 



Han rymde en gång till men fångades in i Finland. 



Han piskades och fick sitta två år i fängelse. 



Sedan arbetade han som lärare åt ryska barn.



Lorenz rymde en tredje gång och lyckades äntligen ta sig hem till Dalarna. 



Efter tio år hemma skrev han till kungen och bad att få ut sin soldatlön från tiden han suttit fånge. 



Han hade svårt att klara sig själv eftersom han var svårt skadad efter fångenskapen. 



Hans huvud var sönderhugget och en axel var illa skadad. 



I brevet till kungen har han berättat om allt han varit med om.



Karolinen Vilhelm Edstedt



På gården Stensjö i Småland bodde en gammal karolin med sex döttrar. 



Fem av dem gifte sig med soldater. 



Den sjätte dottern Ulrika Eleonora sydde manskläder till sig själv av sin pappas soldatkappa när han dött. 



Hon red norrut mot Stockholm och låtsades att hon var man. 



Hos en löjtnant fick hon vara med och rida och jaga. 



I Kalmar kallade hon sig Vilhelm Edstedt och fick arbete som soldat.



Hon arbetade med kanoner och hade en mörk, stålgrå uniform så att sotet inte skulle synas så mycket. 



Ulrika Eleonora hjälpte till med Kalmars försvar och skötte sig bra. 



När Karl XII besökte slottet stod hon vakt.



Ulrika Eleonora träffade pigan Maria Lönman.



De gifte sig. Ulrika Eleonora avslöjade för Maria att hon var kvinna. 



Eftersom de trivdes bra ihop bestämde de sig för att fortsätta leva som gifta tillsammans. 



Men efter några år listade en av Ulrika Eleonoras systrar ut vad som hade hänt. 



Hon skrev till Ulrika Eleonora att det var ett brott mot Gud att låtsas vara man och att det var synd om Maria.



Några år senare slutade Ulrika Eleonora som soldat och började bära kvinnokläder igen. 



En domstol dömde henne ändå till en månads fängelse och Maria till åtta dagars fängelse. 



Sedan bodde de på olika håll resten av livet. 



Tack vare protokollen från rättegången vet vi vad som hände.



Vilka fick bli soldater?


