1. stormaktstiden

Den 6 november år 1632 ledde Sveriges kung Gustav II Adolf den svenska armén mot den e kejsarens trupper.
Det skulle bli ett blodigt slag utanför den tyska byn Litzen.
Den svenske kungen ville hindra den tyske kejsaren från att skaffa sig makten över Östersjön.

Gustav Adolf red på sin bruna häst Streiff. Det var dimma. 
Plötsligt fick kungen ett skott i vänster armbåge. 
Streiff träffades av ett skott i halsen. 
Med kungen på ryggen skenade hästen in i dimman och kanonröken, rakt in bland fienderna. 
Kungen omringades av fienderyttare. 
En av dem sköt honom i ryggen.
Han fick ett stick i bröstet av en värja och föll av Streiff. 
Kungen dödades när han låg på marken.
Streiff galopperade iväg. Hästen fångades in men dog på väg hem till Sverige.

Gustav Adolf hade bestämt att hans saker skulle sparas som historiska minnen. 
Därför blev Streiff uppstoppad.
Nu kan du se honom på museet Livrustkammaren i Stockholm, tillsammans med de blodiga kläder som kungen bar när han dog. 
Bilden överst är ett foto av en känd tavla kallad ”Gustav Adolfs död vid slaget vid Litzen”.

