Abdi va ERSTA BRD- TE
VV

Samerna och silvret

Samerna i norra Sverige var inte lika bofasta som bönderna
i södra Sverige. Samerna kunde jaga, fiska, ha renar och
flytta runt. Axel Oxenstierna och kyrkan ville få bättre
kontroll över samerna. Då skulle man kunna få mer skatt
från dem. Prästerna var bekymrade över att många samer
ännu inte var kristna. Samerna hade sin egen religion med
många olika gudar. Många av samerna gick i kyrkan när de
besökte bondbyar och handelsplatser. Men så snart de var
hemma igen fortsatte de att dyrka sina gamla gudar. Det
tyckte inte prästerna om.

Det här är en gam-
mal samisk trumma
målad med gudar
och andra figurer.

Prästen och Lars
Prästerna använde ibland grymma metoder
för att kristna samerna. År 1692 skickade en
präst sju män till samen Lars i Pite lappmark,
för att varna honom för att hålla på med sina
gamla gudar. De hittade Lars vid en jokk (älv),
där de hörde honom ”ganska illa sjunga och
yla” och spela på sin trumma. Trumman
använde samerna för att komma i kontakt
med andevärlden. Lars 6-årige sonson hade
drunknat i jokken. Lars försökte väcka
honom till liv med trummans hjälp. Men
besökarna tog trumman ur händerna på
honom. Då blev han upprörd och skrek
åt dem. Lars drogs inför domstol, men
han sa att han skulle fortsätta be till sina
gamla gudar så länge han levde. Han
dömdes till döden och brändes levande ;
på bål tillsammans med sin trumma.
Först efter stormaktstidens slut blev;
de flesta samer kristna. :

