Här är Maria Euphrosyne och Magnus Gabriel
avmålade. De bär typiska rikemanskläder.
Kläderna har många lager tyg, guld, fjädrar
och tofsar. Allt skulle se stort, mäktigt och
påkostat ut. Den stilen kallas barock.

Adelskvinnor

Maria Euphrosyne var drottning Kristinas kusin.

Hon var en av de främsta adelskvinnorna i Sverige.
En adelsflicka skulle uppfostras till att bli en bra hus-
fru och kunna ta hand om ett stort hushåll på en herr-
gård. Adelsflickorna gick inte i skolan, men de kunde
få undervisning hemma av en lärare. Det fanns myck-
et att lära. Hon skulle kunna läsa, skriva, tala franska,
uppföra sig fint, duka vackra bord, planera gästabud,
putsa silver, övervaka tjänstefolket och se till att den
stora trädgården sköttes. Hon skulle också lära sig alla
arbetsuppgifter som behövde göras i ett stort hushåll:
matlagning, ölbryggning, bakning, tvättning och hålla
i räkenskaperna. Eftersom adelsmännen ofta var borta
i krig fick adelskvinnorna ta ansvaret för hela godset.
De adelskvinnor som blev änkor kunde bestämma
mer själva och ta över de affärsverksamheter som
deras män hade haft, som gruvor, bruk, rederier och
fabriker. De kunde bli mycket bra affärskvinnor.

EP Varför var lyxen viktig för adeln?

Det här dockskåpet är från stormaktstiden. Med hjälp av det
kunde adelsflickor lära sig hur ett stort hushåll fungerade.

33

