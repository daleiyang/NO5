| men på sammanträdena med rådet var han ofta tyst
och hade ont i magen. Ibland kräktes han. Men efter-
som det var envälde var det han som själv bestämde
allting. När han inte styrde landet passade han på att
festa och busa. Ingen vågade säga till honom. Han
ryckte peruken av gamla adelsmän och red omkring
i staden på nätterna med sina kamrater och krossade
fönster. En gång lät han hämta hundar, kalvar och
får för att träna sabelhugg. Han halshögg djuren och
slängde ut huvudena genom fönstret ner på gatan.
Karls farmor Hedvig Eleonora var bekymrad.

Ut i Kriget

Sveriges fiender tsar Peter i Ryssland, den polske
kungen och den danske kungen trodde inte att den
unge Karl skulle klara av att försvara Sverige. Därför
startade de samtidigt krig mot Sverige för att erövra
land. Det kallas det stora nordiska kriget. Karl XII var
tvungen att dra ut i krig med tiotusentals svenska
soldater. I början var Karl mycket framgångsrik.
Danskarna besegrades. I slaget vid Narva i Estland
år 1701 vann svenskarna en stor seger mot ryssarna.
Den svenska armén besegrade också Polen. Ryktet
om den unge kungens skicklighet i krig spreds i
Europa.

Karl bestämde sig för att störta tsar Peter och
tågade med sin armé in i Ryssland. Men år 1709
förlorade han ett stort slag vid staden Poltava.
Tusentals svenskar togs tillfånga. De som kom

undan flydde med Karl över den ryska stäppen
till Turkiet (Osmanska riket). Karl ville att
Turkiets sultan (kung) skulle hjälpa honom mot
Ryssland. Till en början var sultanen vänlig,
men efter några år tröttnade han på Karl
och försökte få honom att flytta. År 1715
kom Karl hem till Sverige igen. Då hade
han styrt Sverige per brev sedan år 1700.

QR Vad är bra och dåligt med att
bli Kung när man är 15 år?

RYSSLAND

POLEN

Karl XII fick se många platser i Europa.

Karl XII var känd för att leva enkelt, ha enkla
kläder och inte bära peruk som var på modet.
Men när han red hem från Turkiet bar han
den här peruken för att inte bli igenkänd.

43

