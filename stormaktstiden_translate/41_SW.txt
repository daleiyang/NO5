Häxor i Sverige



De utpekade häxorna var sällan ensamma, fattiga och trollkunniga gummor i skogen. 



Ofta var de bondkvinnor i 50-årsåldern med bra ekonomi och gott rykte. 



Ibland kunde också män pekas ut som trollkarlar som höll på med häxeri. 



Barn och vuxna spred rykten om att häxorna for till Blåkulla där de träffade Djävulen.



De tog också med sig barn. Föräldrar var oroliga för sina barn och krävde att man skulle straffa de utpekade häxorna.



Anklagade kvinnor och män förhördes och torterades om de inte erkände. 



De som dömdes till döden halshöggs och brändes på bål. 



I enstaka fall brändes de levande.



Häxanklagelserna upphör



Häxanklagelserna spreds från Dalarna och Norrland ner till Stockholm. 



På bara några år avrättades och brändes över 300 utpekade häxor i Sverige. 



Men vid ett förhör i Stockholm började det 15-åriga häxvittnet Annika Thomsdotter i Stockholm att gråta. 



Hon erkände att hon hade ljugit om sina Blåkullafärder.



Nu började domare och andra att tvivla på barnens vittnesmål.



Fler barn erkände att de hittat på allt om häxorna. 



De dömdes till att bli slagna med ris. Några avrättades också.



Djävulen bjöd på hemsk mat.



Förlåt, det var inte meningen!



Var tror du barnen fick sina häxhistorier ifrån?



Häxor i Europa



Kvinnor och män som kunde mycket om trolldom kallades häxor och trollkarlar. 



De använde trolldom för att skada andra eller skaffa sig själva lycka.



Trolldom hade funnits länge. 



Men det var när prästerna i Europa började tro att de trollkunniga dyrkade Djävulen istället för Gud som det blev riktigt farligt. 



På 1400-talet hade ett par kåtolska präster i Tyskland skrivit boken Häxhammaren,



där de berättade om häxor och hur man kunde avslöja dem med hjälp av tortyr. 



Över 50 000 människor avrättades som häxor i Europa.



Till Sverige kom häxjakten sent. 



Speciellt för Sverige var att det var många barn som vittnade och pekade ut häxorna.



Blåkulla



Det fanns många olika rykten om Blåkulla. 



Häxorna kunde fara dit med barnen på en kvast eller en upp-och-nervänd ko. 



På Blåkulla väntade Djävulen. Han skar besökarna i ett finger. 



Med deras eget blod skrev han in deras namn i en stor bok. 



De fick avsäga sig tron på Gud. Djävulen bjöd på fest med musik, dans och mat. 



Maten kunde vara helstekta barn med grodor, paddor och ormar i sås av fladdermusblod. 



Till det bjöds på vin från gödselbrunnen.

