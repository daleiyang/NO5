Sveriges historia.
Magnus Gabriel De la Gardie intresserade sig mycket för den svenska historien och historieforskningen. 
Han tyckte att det var viktigt att bevara Sveriges historia och fornminnen. 
Det gav glans och ära åt stormakten Sverige. 
Hans vän vetenskapsmannen Olof Rudbeck vid Uppsala universitet skrev en tjock bok, där han påstod att Sverige var det äldsta kungariket i världen och att alla folk från början kom från Sverige. 
Under Magnus Gabriels tid kom också en lag som förbjöd folk att förstöra gamla fornlämningar. 
Lagen finns fortfarande kvar.
Jakt efter jättespår.
Alla präster fick i uppdrag att intervjua bönder om sägner, minnen och fornlämningar som fanns i deras socknar.
Det prästerna skrev kallas rannsakningar. 
Många av dem finns kvar att läsa än idag.
Vetenskapsmännen trodde bland annat att jättar hade bott i Sverige en gång i tiden men att de dött ut. 
Därför ville de att prästerna särskilt skulle fråga bönderna om de sett spår efter ”jättar, jättegravar, jättarnas hålor, jätteben eller deras svärd och vapen”. 
Folk trodde att de stora flyttblocken hade kastats av jättar. 
De kände inte till att det hade varit istid i Sverige.
Varför var den svenska historien viktig under stormaktstiden?
Och nu kommer visa nummer 297!
Magnus Gabriel skickade ut sin sekreterare på Läckö slott till gumman Ingierd Gunnarsdotter.
Han fick skriva upp 300 gamla visor som hon kunde utantill. 
De finns kvar än idag på Kungliga biblioteket i Stockholm.
Adeln samlade på ovanliga föremål men visste inte alltid vad de var.
Föremålen visades upp för gäster. 
Det här trodde man var ett enhörningshorn. 
Egentligen var det en tand från en narval.