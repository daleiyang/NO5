Häxorna



Ingen av de kvinnor som pekades ut som häxor åkte till Blåkulla i verkligheten. 



Men några av dem ägnade sig faktiskt åt trolldom.



Här är några magiska saker som domstolen tog från Elin Eriksdotter, som anklagades för att vara häxa: 



en hönsfot, en björnklo, en skallbit, en benbit med ett inskuret ansikte och en pinne med en skinnbit. 



Pinnen kallades mjölkhare och användes för att stjäla mjölk med trolldom från grannens kor.



Gertrud Svensdotter var 11 år och brukade valla getter vid Dalälven. 



En gång räddade hon några getter som tagit sig ut på en holme i älven. 



9-åringen Mats hade inte vågat hjälpa till.



När de kom hem till byn sa han till de vuxna att Gertrud hade räddat getterna med hjälp av trolldom.



Hon hade gått på vattnet. Ryktet spred sig. Gertrud hade fått hjälp av Djävulen!



Hon förhördes av kyrkoherden och senare av kungens fogde. 



Gertrud tvingades säga att hon och andra höll på med trolldom och häxerier.



Nya rykten spreds och fler barn förhördes. Också vuxna togs in för förhör och torterades. 



Till slut dömdes 29 människor för häxeri. 



Tolv av dem dömdes till döden. Gertrud slapp avrättas eftersom hon erkänt och pekat ut andra häxor. 



Hon fick stå tre söndagar i rad utanför kyrkan och skämmas. 



Hon blev också slagen med ris. Anklagelser om häxeri började spridas i Sverige. 



Många kvinnor pekades ut som häxor.

