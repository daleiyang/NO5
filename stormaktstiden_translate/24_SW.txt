Krigsänkornas land.
Bondkvinnan Gunilla bodde i byn Andersvattnet norr om Umeå.
Hennes familj drabbades hårt av krigen i Europa. 
År 1626 skickades hennes man Jöns iväg som soldat. 
Han dog efter några få månader. 
Gunilla fick ta hand om deras fyra små barn och Jöns mamma och blinda pappa.
Äldsta sonen Per var 10 år och kunde hjälpa till hemma. 
Tio år senare skickades han också ut i kriget tillsammans med 26 andra bondpojkar från trakten. 
Fyra månader senare var alla utom en döda. Per var en av dem. 
Kvinnorna skötte både sina egna vanliga sysslor och sådant som männen brukade göra på gården. 
Det kunde vara att plöja, sköta hästarna och reparera huset. 
Krigen ledde till en sådan brist på män i Sverige att det fanns tre gånger så många ogifta kvinnor som ogifta män.
Kyrkobörker.
Under 1600-talet började prästerna skriva upp alla i socknen som döptes, gifte sig och dog i kyrkoböcker. 
Det kallas kyrkobokföring och gjorde det lättare att ha kontroll över landets människor. 
Till exempel kunde man se hur många män som kunde skickas ut i kriget som soldater från varje socken.
Prästen och bönderna.
Prästerna läste upp kungens beslut i sockenkyrkan och skulle se till att bönderna gjorde som kungen ville. 
Men prästerna var ofta bondsöner och hade vänner bland bönderna.
Därför kunde de ibland försöka hjälpa bön-derna. 
De kunde till exempel fuska lite med kyrkobokföringen, så att inte för många pojkar skulle skickas ut som soldater. 
Om prästen fick veta i förväg när fogden skulle komma för att hämta skatt, kunde han varna bönderna så att de hann gömma sina djur i skogen.
Prästen och hans medhjälpare klockaren lärde också kvinnor och barn att läsa. 
De fick i sin tur lära andra att läsa. 
Det gick så bra att de flesta bönderna i Sverige kunde läsa i början av 1700-talet. 
Det är mycket tidigare än i många andra europeiska länder.