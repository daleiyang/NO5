Nya Sverige
Till Nya Sverige flyttade fattiga svenska
och finska bönder och en del brottslingar
som slapp fängelse om de följde med.
Som mest bodde 600 människor i kolonin.
Den var bara två mil bred och tio mil
lång. Bönderna köpte och tog mark från
indianerna som redan bodde i trakten.
Det blev bråk mellan svenskarna och
holländarna som hade en egen koloni i
närheten. Holländarna tyckte att svensk-
arna inkräktade på de marker som de
själva ville ha som kolonier. År 1655
erövrade holländarna Nya Sverige.
Sedan tog engelsmännen över kolonin.
De svenska bönderna bodde kvar under
nytt styre. De talade svenska ända in
på 1700-talet. Då gick deras barn i
engelska skolor och ville tala engelska
hemma också. Så dog svenskan ut.

Cabo Corso i Afrika

Sverige skaffade sig också en koloni i
Afrika, där Ghana ligger idag. Den kalla-
des Cabo Corso och fungerade som en
handelsstation. Svenskarna byggde ett
fort och köpte guld och elfenben som

de sålde vidare. Svenskarna sålde också
afrikaner som slavar till bland annat
portugisiska kolonier. Efter bara några
år erövrade holländarna Sveriges koloni
i Afrika.

