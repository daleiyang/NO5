P 032 

Hitta struktur och viktig fakta

Jämförande faktatexter syftar till att visa på likheter och skillnader.
Nu ska du få jämföra tre högtider inom de tre religionerna judendom, kristendom och islam.

1. Läs texten Tre viktiga högtider inom judendom, kristendom och islam.

2. Läs och stryk under rubrik och underrubriker med orange.

3. Läs och ringa in inledningen med gult.

4. Ringa in bilder och bildtexter med lila.

5. Stryk under viktig fakta om chanukka med blått. 

6. Stryk under viktig fakta om julen med rött. 

7. Stryk under viktig fakta om eid al-fitr med grönt.


Tre viktiga högtider inom judendom, kristendom och islam

Vad är en religiös högtid och hur skiljer sig högtider från varandra i olika religioner?
En religiös högtid är ett firande som infaller under en eller flera dagar och har sitt ursprung i att man uppmärksammar något som har med ens religion att göra.

Hur högtiderna har firats har förändrats genom historien och hur de firas i dag beror mycket på i vilket land eller i vilken kultur man befinner sig. 

Många traditioner har ändå bevarats genom åren. 

Nu ska vi jämföra tre stora högtider inom religionerna judendom, kristendom och islam. 

Eidfirande barn i en familj i Malaysia. Familjen umgås, ger varandra presenter och äter god mat och sötsaker.

Glädje och samvaro

En av judendomens viktigaste högtider är chanukka. 
Det är en glädjefylld högtid precis som de kristnas jul och muslimernas eid al-fitr. 
Alla de tre högtiderna firas genom att släkt, familj och vänner träffas. 
Man äter mat som är speciell för högtiden och barnen får ofta presenter. 
När man möts önskar man varandra en glad chanukka, god jul eller välsignad eid.

Firas av olika anledningar

De tre högtiderna har olika anledningar till varför de firas.
Judarna firar återinvigningen av templet i Jerusalem för mer än 2 000 år sedan medan de kristna firar att Jesus föddes i staden Betlehem. 
Muslimerna firar att den långa fastemånaden ramadan är slut.

Firas under olika tidpunkter på året
En annan olikhet är vid vilken tidpunkt de tre högtiderna infaller under året.
Till skillnad från julen som alltid infaller den 24-25 december, infaller chanukka på olika datum varje år, vid nymåne i november- december.

Eid al-fitr i sin tur inleds vid soluppgången efter det att nymånen siktats den första dagen i månaden som följer efter ramadan.
Tidpunkten för när detta infaller varierar från land till land och mellan olika grupperingar.

Högtiderna har mycket gemensamt
Sammanfattningsvis kan man säga att de tre högtiderna har mycket gemensamt. 
Det är högtider som man firar med glädje och tacksamhet. 
Man träffar nära och kära, äter mat tillsammans och delar ut presenter. 
Något som skiljer högtiderna åt är varför och när på året de firas.

Hos familjer som firar jul i Sverige är det ofta en person utklädd till tomte som kommer med presenter till barnen.

Under chanukka tänder man ett ljus varje kväll i en åttaarmad ljusstake.