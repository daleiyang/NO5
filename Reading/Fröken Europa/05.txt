P 27

Nummer tjugofyra.

Vårt klassrum var som sagt ganska fult men i övrigt var det roligt att gå i femman. 

Eva var en bra fröken, mycket bättre än Berit. 

Det var lugnt på lektionerna och nästan aldrig något bråk på rasterna. 

Roliga saker gjorde vi också. 

Vi fick spela upp dialoger på engelskan och matematiken kändes plötsligt enkel.

Petrus gillade också Eva. 

Han hade avskytt att läsa högt i fyran men nu gick det bra.

Moster Regina var överlycklig.

Tänk vad Petrus trivs med nya fröken, sa hon till min mamma.

Min mamma var också nöjd. De tyckte lika om det mesta, precis som vanligt. 

Kanske är det för att de är enäggstvillingar.

5b och 5c verkade också ha det bra. 

De gjorde en hel del tillsammans men jag brydde mig inte. 

Det gjorde inte de andra i klassen heller. 

Utom Tobbe, som fortfarande ville vara med Billy.

P 28 

En dag hörde jag honom prata med Eva om det. 

Det var på en rast och jag skulle gå in för att hämta en tröja.

Då hörde jag dem genom klassrumsdörren.

P 29

Jag vill byta klass, hörde jag Tobbes röst.

Nej, sa Eva. Det får du inte.

Då hördes en tung suck från Tobbe.

Jag vill gå i samma klass som Billy, fortsatte han.

Sen blev det tyst i säkert en minut innan Eva plötsligt sa:

Jag ska försöka ordna det, Tobbe!

Då hördes ett glädjetjut från Tobbe.

När jag kom ut berättade jag förstås alltihop för Martina.

Så Tobbe ska säkert byta till 5b, avslutade jag glatt.

Hmm, sa Martina. Tror du? Det tror inte jag. 

Jag tror att Billy ska börja i vår klass.

Va? sa jag förskräckt. Varför tror du det? 

Eva kan väl inte frivilligt vilja ha Billy i sin klass?

Nej, sa Martina långsamt. 

Kanske inte men hon vill väldigt gärna att vi ska bli tjugofyra elever i klassen.

Jag stelnade till. Ja, så var det förstås. 

Billy skulle bli den tjugofjärde, den som Eva hade väntat på. 

Jag kände mig inte alls glad för Billy var väldigt bråkig. 

En gång klippte han till Petrus så att han blödde näsblod.

Martina hade förstås rätt. Nästa dag satt Billy i bänken bredvid Danne. 

Han såg nöjd ut och Tobbe var överlycklig.

P 30

Jag kan visa Billy, 

skrek han hela tiden när Eva sa att vi skulle göra något som Billy aldrig hade varit med om.

På rasten hörde jag att Fredrik och Serkan pratade om att Billy borde ha stannat i 5b. 

Vi i 5a ville inte ha mer bråk. Men Eva verkade nöjd.

Nu är vi tjugofyra. Nu kan vi börja med Europaarbetet, 

sa hon och så glad hade jag aldrig sett henne.

Billy berättade inte varför han hade velat börja i vår klass. 

Jag trodde att det var för att han ville gå i Tobbes klass eller för att han redan hade gjort sig ovän med Lennart som är 5b:s lärare. 

Billy gjorde inget större väsen av sig på lektionerna, 

satt mest och tittade ut genom fönstret eller hade bänklocket uppe. 

Eva skällde sällan på honom. 

Egentligen skällde hon inte särskilt mycket på någon av oss. 

Hon såg mest besviken ut när vi inte hade gjort läxan eller när vi sa något dumt.

Men när Petrus och jag gick hem från skolan den dagen fick jag reda på anledningen.

Det var för Evas skull som Billy ville börja i klassen, sa Petrus.

Va? sa jag. Det kan inte vara sant!

Jo, sa Petrus. Billy sa det själv till mig. 

”Eftersom Tobbe tycker att hon är så bra så måste hon ju vara bra”, sa han. 

Visst är det konstigt? 

P 31

Jag nickade. 

Att Tobbe hade sagt att Eva var en bra lärare var verkligen konstigt. 

Jag kunde inte föreställa mig Billy och Tobbe på väg hem från skolan ösandes beröm över en lärare. 

Det kunde inte Martina heller.

Tobbe har väl aldrig gillat någon lärare, sa Martina.

Men vi enades om att det verkligen var mycket mera spännande att ha Eva som lärare än Berit. 

Till och med bråkstakar som Billy och Tobbe verkade gilla henne. 

Hon var helt enkelt mystisk.
