P 32

Grupprummet.

Nu måste jag berätta om vårt grupprum och dörren till det. 

Det var nämligen det största lsämnet på rasterna, varför vi inte fick gå in dit. 

Eva sa det andra dagen när vi var ensamma utan några föräldrar.

Grupprummet kommer vi inte att använda, sa hon.

Inget barn får gå in dit.

Tobbe blev arg, riktigt arg, så där som han blev varje dag i fyran.

Varför det? sa han. Det är väl inte ditt grupprum?

Det blev alldeles tyst när han hade sagt det. 

Först trodde jag att Eva skulle bli arg men det blev hon inte. 

Hon tittade bara på Tobbe och sa:

Nej, det är inte mitt grupprum men vi ska använda det till en speciell sak. 

Du får snart veta vad det är.

Tobbe såg ut som om han skulle explodera. 

Han hade ofta fått vara ensam i det grupprum som hörde till vårt gamla klassrum. 

Berit tyckte att Tobbe behövde vara för sig själv när han blev arg och därför satt han ofta i grupprummet.

P 33

Vi andra tyckte att det var orättvist, 

för det var ett väldigt trevligt rum med soffa och så där. 

Egentligen tyckte jag att alla borde få använda det men det sa jag förstås inte till Berit. 

Dessutom hade hon ju haft rätt. 

Det blev lugnast för alla om Tobbe fanns i ett annat rum när han var arg och det var han ju rätt ofta. 

Ungefär två gånger om dagen för att vara mer exakt.

Som sagt, ni får absolut inte gå in dit, 

sa Eva och knackade på dörren till grupprummet. 

Jag ska snart förklara varför.

Sen tog hon upp en nyckel med ett blått sammetsband ur understa lådan i katedern och så låste hon dörren. 

Jag tyckte att det var rätt otrevligt gjort. 

Jag menar, även om vi inte fick gå dit så hade hon ju inte behövt låsa dörren.

Vi förstod ju vad hon sa och vi hade ändå inte tänkt gå in där om hon nu absolut inte ville det. 

Åtminstone inte Petrus eller jag eller Martina. 

Fast med Tobbe eller Billy vet man ju inte.

Nästa dag, efter idrotten, fortsatte Eva att prata om grupprummet.

Nu när ni äntligen är tjugofyra elever i klassen ska jag berätta för er om grupprummet, 

sa hon och så tog hon upp nyckeln igen. 

Den låg i samma låda som förra gången.

P 34 

Det här rummet, sa hon och knackade på dörren, är inget vanligt rum. 

Ni kommer att få gå in dit en enda gång var under det här skolåret och då kommer ni att göra det ensamma.

Jag minns att jag tänkte att i så fall ville jag inte gå in alls. 

Speciellt inte om det skulle vara låst.

Alla måste gå in, ingen kommer undan, 

sa hon och tittade på mig som om hon hade läst mina tankar. 

Alla måste göra sin egen resa.

Resa? sa Tobbe och skrattade. 

Det kan väl inte bli mycket till resa, 

det där rummet kan ju inte vara särskilt stort?

Danne, Billy och Fredrik och några till skrattade också men själv tyckte jag att alltihop började kännas kusligt.

Som sagt, sin egen resa, sa Eva som om hon inte hade hört vad Tobbe sa. 

En resa i tid och rum.

Finns det möbler där inne? 

sa Tobbe plötsligt och jag tror att han tänkte på den fina soffan som vi hade haft i fyrans grupprum.

Det får du se, sa Eva. Jag vet faktiskt inte.

Det vet du väl visst, sa Tobbe. Du går ju in dit på rasterna.

Eva svarade inte.

P 35

Alla resor är olika, sa Eva. 

Om du vill kan du få gå in först av alla, Tobbe, men i så fall blir det din enda gång.

Man får bara en enda resa. Vill du det?

Ja, ropade Tobbe, jag vill resa iväg. Jag vill slippa skolan!

Han reste sig hastigt och rusade mot grupprumsdörren.

Nej, det blir ingen resa i dag, 

sa Eva och ledde tillbaka honom till sin bänk. I morgon!

Tobbe sa förstås att han ville resa genast men själv kände jag mig av någon anledning glad att han inte fick. 

Jag behövde tid att smälta allt hon hade sagt, 

så en dags tidsfrist passade mig utmärkt.

I morgon reser alltså Tobbe, var det sista Eva sa innan vi gick hem.
