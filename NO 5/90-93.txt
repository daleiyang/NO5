P 90

Kust och hav.
Coast and sea.
海岸和海洋

Vad menas med havets barnkammare?
What is meant by the ocean's nursery?
什么叫海洋的苗圃？

Vad är plankton?
What is plankton?
什么是浮游生物？

Varför har vissa fiskar ljus mage och mörk rygg?
Why do some fish have light bellies and dark backs?
为什么有些鱼的腹部是浅色的，而背部是深色的？

Varför finns det mer färggranna fiskar i Medelhavet än i Östersjön?
Why are there more colorful fish in the Mediterranean Sea than in the Baltic Sea?
为什么"地中海"比"波罗的海"有更多色彩斑斓的鱼？

EFTER EN STORM är det spännande att gå på stranden och leta fynd. 
AFTER A STORM, it is exciting to go to the beach and look for finds. 
一场暴风雨过后，去海边寻找战利品是一件令人兴奋的事。

Man vet aldrig vad havets vågor har fört med sig upp på land. 
You never know what the sea waves have brought ashore. 
你永远不知道海浪把什么带上岸。

Kanske en sko, en snäcka, en slipad sten, 
Perhaps a shoe, a shell, a sharpened stone, 
也许是一只鞋、一个贝壳、一块磨尖的石头、 

en trasig plastdunk från en båt eller en flaskpost. 
a broken plastic canister from a boat or a bottle mail. 
一个船上的破塑料罐或一只漂流瓶。

När man har hittat ett strandfynd kan man fundera på varifrån det kommer. 
When you find a beach find, you might wonder where it came from. 
当你发现海滩上的东西时，你可能会想知道它是从哪里来的。

Hur långt har det färdats i havet? 
How far has it traveled in the sea? 
它在海里漂流了多远？

Vad har det varit med om innan det spolades upp på stranden? 
What happened to it before it washed up on the beach? 
它被冲到海滩上之前发生了什么？

Havet är spännande, vi ser inte allt som händer där under ytan. 
The sea is exciting, we don't see everything that happens under the surface. 
大海是令人兴奋的，我们无法看到海面下发生的一切。

Det är mycket som vi fortfarande inte vet om havet. 
There is a lot we still don't know about the ocean. 
我们对海洋还有很多不了解的地方。

För oss är havet en skattkista full med nya saker att upptäcka och lära oss mer om. 
For us, the sea is a treasure trove of new things to discover and learn about. 
对我们来说，海洋是一座宝库，有许多新事物等待我们去发现和了解。

Under ytan sprudlar det av liv och rörelse.
Beneath the surface, it is full of life and movement.
在海面之下，充满了生命和运动。

P 91

Mål. När du har arbetat med det här kapitlet ska du.
Objective. After working on this chapter, you should.
目标 学习完本章后，你应该

kunna berätta varför haven är så viktiga för livet på jorden.
be able to explain why the oceans are so important for life on Earth.
能够解释为什么海洋对地球上的生命如此重要。

kunna förklara hur växter och djur har anpassat sig till ett liv i havet och vid kusten.
explain how plants and animals have adapted to life in the sea and on the coast.
解释植物和动物是如何适应海洋和海岸生活的。

kunna ge exempel på näringskedjor i havet.
be able to give examples of food chains in the ocean.
能够举例说明海洋中的食物链。

veta vad som menas med näringspyramid.
know what is meant by a food pyramid.
了解食物金字塔的含义。

veta vad som gör Östersjön speciellt som hav.
know what makes the Baltic Sea special as a sea.
知道“波罗的海”作为海洋的特殊之处。

kunna ge exempel på hur människan påverkar haven.
be able to give examples of how humans affect the oceans.
能够举例说明人类如何影响海洋。

P 92

Vår planet kallas ibland för den blå planeten. 

Det beror på att haven täcker 70 procent av jordens yta. 

Om jorden snurrade längre bort från solen skulle allt vatten vara fruset.

Om jorden vore närmare solen skulle vattnet koka och bli vattenånga.

Livet i havet.

Vatten är en förutsättning för allt liv.

Livet började i havet för ungefär 3,5 miljarder år sedan.

Det är så länge sedan att det är svårt att förstå. Och vatten är fortfarande livsviktigt. 

Måsungen, hundvalpen och människobarnet, alla ligger de i vatten innan de föds, i fostervattnet inuti modern. 

Allt levande behöver vatten och det är livsviktigt för den minsta lilla cell. 

Det är tur för oss att haven finns.

Det är inte lätt att se hur det ser ut och vad som händer under havsytan. 

Därför vet vi inte lika mycket om livet i havet som vi vet om livet på land. 

Under ytan döljer sig en helt egen värld, full av liv och rörelse, och nya arter upptäcks varje år. 

Många arter är dessutom så små att vi inte kan se dem med blotta ögat.

Haven är som landskap med många olika typer av miljöer, från ishaven vid polerna till korallreven vid ekvatorn. 

Under ytan finns berg, dalar, skogar, klippor och stup. 

Där finns ställen som är enormt djupa med ett väldigt tryck och mörker. 

Det finns iskallt vatten, men också kokheta bubblande undervattenskällor. 

En botten kan vara stenig, sandig, klippig eller lerig. 

Precis som på land blåser det över haven och då bildas strömmar och vågor. 

Alla dessa miljöer gör att det finns många olika växter och djur som kan leva i haven.

Och precis som på land kan en del bara klara sig på vissa ställen.

BLÅMUSSLAN lever på bottnar som är klippiga och steniga och där vattnet rör sig mycket.

För att kunna hålla sig kvar och inte driva bort i strömmarna har blåmusslan små trådar som den fäster på den hårda botten.

KRABBAN har hårt skal och starka klor. 

När den växer blir skalet för litet och spricker, men under finns ett skal som ännu är mjukt.

Därför får krabban gömma sig i en håla en vecka.

SJÖSTJÄRNAN har fem armar och på undersidorna finns rader av sugfötter.

Om den blir angripen av fiender kan sjöstjärnan reparera sig själv. 

Om den blir av med en eller flera armar växer det ut nya.

P 93

saltvatten. sötvatten. Havens saltvatten utgör en mycket stor del av jordens totala mängd vatten. 

Av det sötvatten som finns är det mesta fruset, i polarisar eller på höga bergstoppar.

Alla har sin roll. Allt levande har sin roll i havet. 

Växter fångar in energi från solen.

Blåmusslor och havstulpaner filtrerar vatten och på botten finns olika bakterier som äter döda växter och djur. 

Sjögräsängar och tångskogar är havets barnkammare, där mängder av larver och ägg skyddas. 

Alla växter och djur i havet påverkar varandra.

Salt- och sötvatten. Vattnet i haven är salt, och vissa delar av haven är saltare än andra.

Forskarna tror att saltet i haven kommer från vulkaner på havens botten och från ämnen som har följt med floder ut i haven. 

När solljuset får vatten att avdunsta från haven stannar saltet kvar.

Kustområden. Vid kusten möts hav och land. 

Här kommer havets vågor in och flyttar hela tiden runt stenar och sand, så att stränderna formas om.

Från land kommer vatten ut i havet genom bäckar, åar och floder.

En stor del av allt som lever i haven finns nära kusterna. 

Det beror på att mer ljus kan nå ner i det grundare vattnet än längre ut, där vattnet är djupare. 

Ljus är nödvändigt för att det ska finnas liv.

DET VIKTIGA LJUSET. Med djupet förändras miljön. 

På grundare vatten når mer ljus ner till botten, så där finns fler arter än på djupare vatten. 

På grunt vatten växer de gröna algerna. 

Längre ner växer de bruna algerna, och ännu längre ner växer röda alger, som kräver minst ljus.
