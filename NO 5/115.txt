Stora naturtillgångar.

De djupa skogarna har länge använts av människor. 

I skogen finns virke till ved och byggen. 

Man har jagat, plockat bär och haft djur på bete. 

Idag avverkas mycket skog och det planteras ny. 

De gamla skogarna nära fjällen, som tidigare inte avverkats, försvinner nu i allt snabbare takt.

Människan kan använda fjällens natur på flera sätt. 

För att få mineraler och malm anlägger man gruvor. 

För att få energi byggs vatten- och vindkraftverk. 

Men utbyggnaderna påverkar naturen på flera sätt. 

Att dämma upp och styra vattenflödena förstör de naturliga älvarna. 

Vindkraftverken kan upplevas störande och för med sig väg- och ledningsbyggen.

Fjällens vackra natur lockar också många besökare. 

Många kommer hit för att vandra, åka skidor, jaga, fiska eller plocka bär.

Men mer turism ger fler vägar, husbyggen och trafik. 

Det förändrar och delar upp fjällmarken. 

Mullret från fyrhjulingar, skotrar och helikoptrar är ett numera ett vanligt ljud i fjälltrakterna.

Framtidens hot.

Fjällens natur är känslig och förändringar kan leda till att arter dör ut. 

Det gäller att undersöka noga vilka ingrepp man kan göra i fjällen, utan att påverka naturen alltför mycket. 

Vissa delar av fjällen är skyddade genom naturreservat eller nationalparker. 

Då finns det regler för vad som är tillåtet och förbjudet att göra. 

Det är ett sätt att bevara naturen för framtiden.

Att klimatet förändras påverkar också fjällen. 

Ett varmare klimat gör att trädgränsen på fjället flyttas upp. 

Då kan träd klara sig på högre höjder och samtidigt försvinner kalfjället mer och mer.

Om kalfjällens yta krymper, kommer antalet arter där att minska.
