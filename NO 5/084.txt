energikällor


runt oss i naturen finns energi som vi kan använda.


Den kan vara bunden som kemisk energi i olika ämnen,  i energikällor som olja, stenkol och ved.


vi kan omvandla den kemiska energin till den energiform vi behöver.


andra energikällor innehåller energi i andra former.


förnybar energi.


När man talar om energikällor brukar man dela in dem i förnybara energikällor och icke förnybara energikällor.


förnybara energikällor tar inte slut, de förnyas hela tiden.


Sådan energi får vi från vatten, vind, sol och från jordens värme


energi från forsande vatten kallas för vattenkraft.


I Sverige har vi mycket vattenkraft, framför allt från älvarna i Norrland.


Man lagrar vattnet i stora dammar för att kunna styra när man vill ha forsande vatten.


När man släpper vattnet driver det runt turbiner, som är kopplade till generatorer.


Rörelseenergi omvandlas till elektricitet.


i ett vindkraftverk är det vinden som får turbinen att röra sig.


Turbinen fångar energin i vindens rörelse och omvandlar den till elektricitet.


Solens energi kan också omvandlas till elektricitet.


Allt fler sätter upp solceller på sina hustak för att göra egen förnybar el.


förnybara energikällor som ger värme


i allt som växer finns lagrad energi från solen.


Detta biologiska material kan bli biobränsle och användas för uppvärmning


i ett enskilt hus kan man elda med ved.


I många städer har man värmeverk där man omvandlar biobränsle till fjärrvärme, varmt vatten som pumpas ut i ledningsnät och värmer många hus.


biobränsle kan också användas för att driva bilar och traktorer


Man kan också använda värmen i marken.


Om man borrar ett hål ner i berggrunden eller lägger ut rör i marken kan man ta vara på värmen som finns där.


Den kan användas för att värma upp hus och varmvatten.


bildtexter.


Forsande vatten ger energi som kallas vattenkraft.


Solcellerna på taken ger solenergi.


De sitter på takens södra sida för att få mesta möjliga ljus.
