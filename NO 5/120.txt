De fyra storas små.

BJÖRNEN föder två eller tre ungar i sitt ide mitt i vintern. 

Ungarna är nakna, blinda och väger bara 300-600 gram, ungefär som en vuxen ekorre. 

Ungarna kommer ut ur idet i april och följer honan i två till tre år. 

Björnhonan föder oftast ungar bara vartannat eller vart tredje år.

JÄRVEN föder två till tre ungar i februarimars i en lya, ofta under en snödriva.

Järvungarna lämnar inte boet förrän i maj och följer honan till långt in på vintern.

VARGHONAN får omkring sex ungar i varje kull.

Lyan kan vara utgrävd i en sandås, finnas under en rotvälta eller mellan några klippblock.

Ungarna föds i mitten av maj.

De väger som stora hundvalpar och är hjälp-lösa de första veckorna.

Ungarna matas av honan de första månaderna och följer sedan de båda föräldrarna i två år eller mer.

Ett LODJUR föder en till fyra ungar i en bergsskreva i majjuni.

Precis som kattungar är lodjurets ungar blinda när de föds.

Det är hård konkurrens om maten. 

Oftast överlever inte mer än två ungar i samma kull. 

Ungarna och honan håller ihop i ett år, tills nästa kull föds.
