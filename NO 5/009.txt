Krut är ett explosivt ämne som användes i Kina långt innan det kom till Europa. 

Krutet användes först till fyrverkeri men senare i krig.

Alfred Nobel var den som lyckades framställa dynamiten. 

Sprängämnet användes till att göra järnvägstunnlar och i gruvor.

När man kunde borra fram stora mängder olja från berggrunden hände mycket. 

Med olja kan man göra bl.a. bensin, plast, asfalt och fleecekläder.

Penicillin är ett läkemedel som Alexander Fleming upptäckte. 

Tack vare penicillinet har människor kunnat överleva sjukdomar.

ALKEMI. 

De första kemisterna, 

de som arbetade med att försöka förstå sig på olika ämnen kallades alkemister. 

Under en lång tid såg man på kemi som något magiskt. 

Många alkemister försökte framställa guld och livsexil, 

ett botemedel mot sjukdomar och som kunde förlänga livet.

Olika egenskaper.

Alla ämnen har olika egenskaper. 

Ibland kan man direkt se skillnad på olika ämnen, 

men ofta måste man undersöka andra egenskaper än hur de ser ut. 

Socker och salt ser väldigt lika ut, men smakar olika. 

Andra egenskaper kan vara vilken färg ett ämne har, hur det luktar, 

om det kan brinna, om det löser sig i vatten eller vid vilken temperatur det kokar.

Metaller har gemensamma egenskaper.

En viktig grupp av ämnen är metallerna. 

Alla metaller kan leda värme och elektricitet, men de gör det olika bra. 

Många metaller går att böja och forma. 

Två exempel på det är silver och guld, som länge har använts till smycken och mynt just för att de är lätta att forma.

Metallernas egenskaper har gjort dem mycket användbara och därför har de spelat en stor roll i människans liv.

Du har säkert hört talas om bronsåldern och järnåldern. 

Järn är en metall och brons en blandning av de två metallerna koppar och tenn. 

Att tidsperioderna har fått sina namn efter de ämnen som användes visar hur stor betydelse metaller hade.

Järn är en av de vanligaste metallerna på jorden och den metall som vi använder mest. 

Järn är hårt, men om man hettar upp det kan det formas till allt från spjutspetsar till grytor. 

Koppar är också en viktig metall som leder både värme och elektricitet bra. 

Koppar används därför i elledningar och kablar.

KEMI OCH MILJÖ
