P 10

En atom har en kärna i mitten. 

Runt atomkärnan svävar små partiklar, elektroner, i en enorm fart. 

Det är svårt att rita, så bilder på atomer är väldigt förenklade. 

Oftast ritas atomer med cirklar eller skal.

Atomer och molekyler.

Alla ämnen består av otroligt många, otroligt små delar, som kallas atomer. 

Alla ämnen, allting runt omkring oss, är uppbyggt av atomer. 

Därmed finns det många olika slags atomer.

När två eller fler atomer sitter ihop kallas det för en molekyl.

Antingen kan det vara atomer av samma sort som sitter ihop, 

eller atomer av olika sorter. 

Många molekyler består av två, tre eller några fler atomer, 

men det finns också molekyler som består av hundratals atomer.

Grundämnen och kemiska föreningar.

Ett ämne som består av en slags atomer kallas för ett grundämne.

Två exempel på vanliga grundämnen är syre och kol. 

I naturen finns det ungefär hundra olika grundämnen. 

Dessutom finns det flera grundämnen som kemister har framställt.

Ett ämne som består av mer än en sorts atomer kallas för en kemisk förening. 

Eftersom det finns mer än hundra olika grundämnen som kan sättas ihop på olika sätt, 

så finns det mängder av kemiska föreningar.

En vanlig kemisk förening är koldioxid, som består av de två grundämnena kol och syre. 

Koldioxid är en gas som finns i luften som vi andas ut och i bilavgaser. 

En annan vanlig kemisk förening är vatten, som består av grundämnena syre och väte.

För att förstå hur atomer kan sitta ihop med varandra kan man tänka sig dem som legobitar.

Grundämne kol, C. Grundämne syre, O. Grundämne väte, H.

Kemisk förening CO2. 1 kolatom, C. 2 syreatomer, O.

Kemisk förening H2O. 1 syreatom, O. 2 väteatomer, H.

KEMI OCH MILJÖ

P 11

Ingenting försvinner, allt finns kvar.

Det finns en naturlag som säger att ingenting försvinner, allt finns kvar. 

Det betyder att ämnen kan omvandlas, förändras, gömmas undan eller brytas ner.

Men alla atomer som fanns i ämnet finns ändå kvar.

Atomernas kretslopp.

En död hare på marken förmultnar sakta bort. 

I jorden finns massor av nedbrytare, 

olika smådjur och svampar som lever av döda djur och växter. 

Nedbrytarna äter upp haren, och deras spillning blir jord med näringsämnen från haren. 

Näringen tas upp av växter som kan växa mer. 

Alla atomer som finns i haren är kvar,

men de ingår inte i samma form och samma föreningar som när de byggde upp haren. 

Nu finns de i luften, i nedbrytarna, i jorden och i växterna. 

Snart kommer en annan hare förbi och mumsar i sig en växt. 

Så går atomerna runt i olika kretslopp. 

De kommer alltid att vara samma atomer, men i kretsloppet finns de i olika föreningar.

Atomerna som finns i en hare försvinner inte när haren dör. 

Kroppen förmultnar och försvinner, men finns kvar på andra platser i naturen.

P 12

Vatten på havsytan avdunstar och stiger upp som vattenånga. 

Vattnet har övergått från flytande form till gasform utan att koka. 

Avdunstning sker också från marken, växterna och från vår hud.

Fast, flytande och gas.

Temperaturen avgör om ett ämne är i fast form, flytande form eller gasform.

I rumstemperatur är vatten flytande. 

Om man kokar upp det till +100 C börjar det bubbla och omvandlas till vattenånga. 

Ångan är alltså vatten i gasform. 

Alla flytande ämnen kan koka, men det sker vid olika temperaturer.

Om man istället sätter in vattnet i frysen så blir det is,

vattnet fryser och övergår i fast form. 

Alla ämnen kan frysa och smälta, övergå mellan flytande och fast form.

Även det sker vid olika temperaturer. 

Is smälter till vatten vid 0 C, medan metallen järn måste upphettas mycket mer. 

Järn smälter först vid +1538 C!

Om man fyller en ballong med luft och sedan kyler ner den mycket så kommer luften att bli flytande. 

Kokpunkten för kväve är -196 C. 

För att kvävet ska bli vätska måste man alltså kyla ner gasen till under den temperaturen.

FAST FORM.

Alla molekyler sitter ihop utan att röra sig fritt. 

Is är vatten i fast form. 

När ämnen blir fasta kallas det att ämnena stelnar.

FLYTANDE FORM.

Om man värmer (tillför energi till) ett ämne som är i fast form, 

så börjar molekylerna röra sig mer. Ämnet börjar smälta. 

Den temperatur som ämnet smälter vid kallas för smältpunkt. 

Molekylerna sitter inte längre lika tätt packade och ämnet är flytande.

GASFORM. 

Med mer värmeenergi kommer molekylerna att röra sig snabbare och mer. 

Molekylerna kan röra sig långt från varandra. 

Den temperatur som ämnet börjar koka vid kallas för kokpunkt. 

När ämnet kokar blir det i gasform, det förångas. 

När gas blir flytande säger man att det kondenserar.

smälter. stelnar. förångas. kondenserar.

P 13

Kemiska reaktioner.

När olika ämnen sätts ihop och bildar andra ämnen kallas det för en kemisk reaktion. 

När du äter sker det många kemiska reaktioner i kroppen. 

Utan kemiska reaktioner skulle vi inte kunna få energi från fetter, 

kolhydrater och proteiner som finns i maten.

Vad är rost?

Järn kan rosta när det kommer i kontakt med vatten och luft. 

Det är syre som tillsammans med järnet bildar en kemisk förening som vi kallar rost. 

Om det är fuktigt i luften, eller om det finns vissa ämnen i omgivningen, går det snabbare. 

Att järnföremål rostar är ett problem, 

men det går att skydda järn från att rosta. 

Man kan till exempel måla, 

smörja in med olja eller täcka ytan med någon annan metall, som inte rostar lika lätt.

Gas i kakan.

För att få en fin sockerkaka måste man använda bakpulver. 

Utan bakpuler blir kakan alldeles platt. 

Bakpulver består av ämnen som omvandlas till koldioxid vid hög värme. 

Det betyder att det sker en kemisk reaktion när sockerkakssmeten är i ugnen och blir varm. 

I smeten bildas en massa små bubblor, som innehåller koldioxid. 

Den bubbliga smeten stelnar i värmen och kakan blir fluffig med en massa små hål i och lätt att tugga.

Om du grillar korven för länge blir den bränd. 

Man ser att korven är svart och den smakar inte gott. 

Det svarta är kol från köttet. Det som har hänt är en kemisk reaktion.

På hösten ändrar löven på träd och buskar färg. 

De gröna löven blir orangeröda och gula. 

Det gröna ämnet i löven bryts ner genom en kemisk reaktion. 

Kvar blir det röda färgämnet, som fanns där redan innan, men inte syntes. 
