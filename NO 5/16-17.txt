P 16

Surt och basiskt.

Det finns mycket som är surt, men surt kan betyda ganska olika saker. 

Sur är en känsla när man är besviken och arg, och citron kan smaka surt. 

När kemister säger surt menar de ämnen som är sura i kemisk mening, och som kallas syror. 

Motsatsen till syror är basiska ämnen, baser.

Starka och svaga syror.

I ett bilbatteri finns en stark syra som heter svavelsyra. 

Om man får en stark syra på sina kläder går det hål nästan på en gång. 

Starka syror fräter och förstör andra ämnen. 

Många livsmedel är svagt sura. 

I godis, läsk och frukt finns det svaga syror som inte fräter så mycket. 

Men om man äter ofta och mycket, 

kommer syrorna ändå långsamt att fräta hål i tänderna.

Basiska ämnen.

Baser är inte så vanliga i naturen, 

men kalken i kalksten och krita är svagt basisk. 

Många av de rengöringsmedel som vi har hemma är också basiska. 

Ett starkt basiskt ämne är lika frätande som en stark syra. 

Man känner igen basiska ämnen på att de ofta känns hala.

Hur mycket socker man än häller i citronsaften kommer den kemiskt sett att vara lika sur.

Motsatsen till surt är inte sött, utan basiskt. 

Det enda sättet att göra saften mindre sur är att ha i något som är basiskt, exempelvis bakpulver. 

Blanda syror med baser.

I magen finns en syra som kallas magsyra. 

Den fräter sönder maten som vi äter. 

Magsäcken har ett skyddande slem som gör att den tål magsyran. 

Ibland kan man få ont i magen, om det blir för surt där. 

För att må bättre kan man dricka vatten med bikarbonat, en svag bas.

Om man blandar syror och baser kan man få ämnen att bli neutrala.

Då är de varken sura eller basiska. 

Men man måste vara mycket försiktig när man blandar dem, 

eftersom det kan ske kraftiga kemiska reaktioner.

P 17

Var försiktig och läs alltid varningstexten på till exempel flaskor med rengöringsmedel.

Explosiva varor.

Mycket brandfarliga varor.

Hälsoskadlig Irriterande.

Starkt frätande Frätande.

Måttligt hälsoskadlig.

Mycket´giftig Giftig.

Att mäta surhet.

Man kan ta reda på hur surt eller basiskt ett ämne är. 

En del ämnen ändrar färg när de blandas med ett ämne som är surt eller basiskt.

Blåbärsaft är röd, men om man häller mjölk på blåbären blir den blålila. 

Det finns många ämnen som växlar färg beroende på surheten.

Surhet mäts i pH och numera använder man oftast digitala pH-mätare.

Bilden visar en pH-skala. 

Neutrala ämnen har pH = 7, varken basiskt eller surt.

surt. neutralt. basiskt.
