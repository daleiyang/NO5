Edelweiss växer ända upp på 2500 meters höjd över havet.

Människans påverkan.

Alperna är den mest exploaterade bergskedjan i Europa. 

Det betyder att det bor många människor där, 

att det kommer mycket turister dit och att det finns mycket bebyggelse i bergen. 

Detta påverkar naturen mycket. 

Det finns inte lika stora områden med orörd vildmark som i svenska fjällen. 

På flera håll i Alperna har man huggit ner stora delar av de gamla skogarna. 

Det byggs fler och fler hotell, slalompister, skidliftar och vägar. 

Jorden är bördig och man odlar potatis, säd, vindruvor och frukt. 

Långt upp på alpsluttningarna betar kor och får.

Lärkträdet är ett tåligt träd, som kan växa på nästan 2500 meters höjd. 

Det är känsligt för värme, men klarar av riktigt kalla vintrar.

Ett lärkträd kan bli flera hundra år gammalt. 

Till skillnad från våra barrträd, gran och tall, fäller lärkträdet sina barr på vintern. 

Barren är inte stickiga, utan mjuka. 

Lärkskogar avverkas för det användbara virket, som är segt och tåligt. 

Förr i tiden byggde man både båtar och stugor av virket och det används fortfarande att bygga med.

Liten men tuff.

Högt uppe på alpsluttningarna växer, precis som i fjällen, 

bara sådana blommor som är särskilt bra på att överleva i kyla och kall blåst.

Edelweiss är en liten men tuff växt. 

Den ser ut som en luden stjärna och är låg med håriga blad, vilket skyddar den från kyla. 

Många av de blommor som växer i Alperna finns ingen annanstans i världen.
