Kapitel sex.
Europas sista vildmark?
Varför har renen hårig mule?
Finns det blommor med päls?
Kan granar ha skägg?
Vems spöklika skratt hörs i skogen?
Har Du varit. i fjällen nån gång?
Vandrat på blommande hedar en sommar eller åkt nerför en backe i full fart på skidor en vinter?
När man kommer upp till fjällen långt bort från trafik och hus är det som att komma till vildmarken.
Det är inte många platser där man kan uppleva det, och därför kallar man fjällen för "Europas sista vildmark".
Att kalla det vildmark är inte helt rätt.
Människan har levt och använt naturen i fjällen under lång tid.
Men på grund av det hårda klimatet har det aldrig blivit så många människor som levt där.
Nu ska du få veta mer om hur djur och växter klarar av det tuffa livet på fjället.