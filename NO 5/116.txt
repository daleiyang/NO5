Alperna.

Fjäll finns inte bara i Norden, utan också på andra håll i Europa. 

Det är stora bergskedjor som sträcker sig genom flera länder. 

Alperna är en av dessa bergskedjor i centrala Europa. 

Alpernas bergstoppar är betydligt högre än Sveriges högsta fjälltoppar. 

De högsta topparna vi har i vårt land når drygt 2000 meter över havets yta, 

medan alptopparna når drygt 4000 meter över havet. 

Det beror på att våra fjäll är mycket äldre än Alperna. 

När våra fjäll var unga, var de säkert lika höga och spetsiga som Alpernas toppar är idag. 

Men de har slitits ner genom att täckas av tung inlandsis. 

Bergen i Alperna har inte hunnit nötas ner lika mycket som de svenska fjällen.

Naturen i Alperna.

En annan skillnad mellan Alperna och våra nordiska fjäll är trädgränsen. 

I Alperna kan träden växa ända upp till 2000 meters höjd över havet. 

I Sverige ligger trädgränsen på omiring 900 meters höjd.

Eftersom våra fjäll ligger längre norrut är det kallare och svårare för träden att klara sig på högre höjder. 

Fjällbjörkskog finns inte i Alperna, där växer i stället barrträd, ofta lärktrad.

Lärk, Meter över havet, Alperna, Svenska fjällen.
