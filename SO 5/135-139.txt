P 135

Italien. Colosseum i Rom. Viktiga städer och platser.

Florens är en av Italiens vackraste städer.

Bron Ponte Vecchio över floden Arno är ett omtyckt turistmål.

Fotboll är en nationalsport i Italien.

Några kända fotbollslag är Milan, Inter och Juventus.

En stor årlig händelse i Italien är den långa cykeltävlingen Italien runt, Giro d'Italia.

Norr om Rom, i staden Pisa ligger det berömda lutande tornet. 

Byggnaden började tidigt luta för att den står på mjuk lermark.

Utanför Italiens västkust ligger de två stora öarna Sicilien och Sardinien.

Venedig är en fantastisk stad. Den är byggd på 118 små öar. 

Mellan husen slingrar sig kanaler istället för gator.

Turisterna tar sig gärna en tur i de långa båtar som kallas för gondoler.

Gondolfärd i Venedig. Alla vägar bär till Rom.

Italien är ett land med lång historia. 

Det är de många vackra byggnaderna ett bevis på.

I huvudstaden Rom finns den mäktiga arenan Colosseum. 

För 2 000 år sedan anordnades här grymma och blodiga skådespel med lejon och gladiatorer.

Nuförtiden kommer mängder av turister till Rom för att besöka sevärdheter, 

affärer och restauranger. Lutande tornet i Pisa

Natur och naturtillgångar.

Längst upp i norra Italien är landskapet bergigt. 

Här möter naturen den väldiga bergskedjan Alperna.

Söder om Alperna är klimatet varmt.

Här finns stora slätter med åkrar. 

I det soliga vädret trivs växter som apelsinträd och citronträd. 

Man odlar även tomater, oliver och vindruvor.

Viktiga exportvaror från det italienska jordbruket är frukt, 

grönsaker, ost, pasta, charkuterivaror och vin.

I norra Italien ligger städerna Turin och Milano. 

Här finns flera viktiga industrier.

Italienska kläder och skor är varor som tillverkas här och säljs till andra länder.

Italiensk biltillverkning är också berömd.

Kända bilmärken är Ferrari, Lamborghini, Alfa Romeo och Fiat.

P 136

Italiensk mat. Italiensk mat är omtyckt i många länder. 

Pizza var från början fattigmansmat för fiskare från Neapeltrakten.

Idag är det kanske världens mest spridda maträtt.

I trakten av staden Parma tillverkas de två delikatesserna Parmesanost och Parmaskinka.

Pasta är vanlig mat i Italien. Pastan finns i många former och färger. 

Några av dem heter spaghetti, fusilli, tagliatelle, macaroni och farfalle.

Även italiensk glass är känd långt utanför landets gränser. 

Pizza Capricciosa. Pompeji och Herculaneum.

Utanför Neapel ligger vulkanen Vesuvius.

År 79 e.Kr. begravde vulkanen städerna Pompeji och Herculaneum med lava och aska.

Det kom att dröja ända till år 1860 innan städerna började grävas ut. 

De fynd man gjorde har varit till stor hjälp för att förstå hur människor levde under romartiden.

Idag kan man vandra runt på Pompejis gator bland bostadshus, affärer och verkstäder.

Mängder av bagerier, barer och textilväverier har grävts fram, 

men även en idrottsanläggning, ett romerskt bad och en amfiteater.

Vulkanen Vesuvius utbrott år 79 e.Kr.

Staden Pompeji begravdes av lava och aska.

Christofer Columbus. Statyn David. Leonardo da Vinci. Mona Lisa. Julius Caesar.

Sjöfarare, konstnärer och romare.

Christofer Columbus var en sjöfarare från Genua. 

År 1492 seglade han till Västindien. 

Man brukar säga att Columbus upptäckte Amerika.

Mona Lisa är kanske världens mest berömda tavla. 

Den målades av Leonardo da Vinci.

Michelangelo var en annan känd konstnär och bildhuggare. 

Statyn David är nog hans allra mest berömda verk.

För 2 000 år sedan var det stora Romarriket ett mäktigt rike.

Staden Rom var rikets centrum och huvudstad.

Julius Caesar hette en känd ledare från det gamla Romarriket.

Han införde vår nuvarande årskalender som har 365 dagar.

P 137

Vad kan du om ltalien? Måla Italiens flagga. Italiens karta.

Ta fram din kartbok och slå upp Italien.

Vilka platser är markerade på kartan här bredvid?

tätort. vatten. Ö. Frågor om ltalien.

Nämn några exportvaror som kommer från det italienska jordbruket.

Berätta några fakta om pizza. Varför lutar tornet i Pisa?

Ta reda på mer fakta om någon av de kända personerna som presenteras i texten.

P 138

Grekland.

Athen. Greklands huvudstad. Greklands huvudstad heter Athen. 

Luften i staden är mycket dålig på grund av alla bilavgaser.

Ibland bestäms det att folket bara får köra bil varannan dag!

Mitt i staden reser sig den mäktiga klippan Akropolis.

Här kan man beundra det 2 000 år gamla templet Parthenon.

Parthenontemplet. Natur och naturtillgångar.

Grekland består av en större halvö och tusentals öar. 

Både det grekiska fastlandet och öarna är mycket bergiga.

I dalgångarna finns en del åkrar och betesmark. 

Här finns odlingar av apelsiner, citroner, oliver och vindruvor. 

På de branta bergssluttningarna går både får och getter och betar. 

Grekland exporterar bland annat vin, citrusfrukter, oliver och olivolja.

Grekiska hjältar.

Alexander den store var en kung som på 300-talet före Kristus erövrade Egypten och hela det persiska riket.

Odysseus var en sagohjälte, som bland annat intog staden Troja med hjälp av den trojanska hästen.

Akropolisklippan. Viktiga städer och platser.

Athen har idag vuxit ihop med hamnstaden Pireus. 

Från Pireus båtluffar många turister till öar som Naxos, los och Santorini.

Ordet demokrati är ett grekiskt ord som betyder folkstyre. 

Man brukar säga att den allra första demokratin uppstod i Athen för 2 500 år sedan. 

Dock fick inte kvinnor och slavar rösta.

På berget Olympos i norra Grekland trodde man att Zeus och de andra grekiska gudarna bodde.

Olympiska spel. 

Visste du att de allra första olympiska spelen hölls i Grekland år 776 f.Kr.? 

På den tiden tävlade bara män och de var oftast nakna.

Grenarna var bland annat löpning, längdhopp, spjutkastning, brottning och diskuskastning.

P 139

Vad kan du om Grekland? Måla Greklands flagga.

Greklands karta. Ta fram din kartbok och slå upp Grekland.

Vilka platser är markerade på kartan här bredvid?

tätort. halvö. Ö. vatten. berg.
                                                                                        7
Frågor om Grekland. Förklara ordet demokrati.

Nämn några viktiga grekiska exportvaror.

Vilka grenar tävlade man i vid de första olympiska spelen?

Ta redapå mer faktaom Alexander den store eller Odysseus. 

Vem av dem väljer du själv.
