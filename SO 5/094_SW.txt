Alperna - en ung bergskedja.
Alperna är Europas högsta bergskedja.
Den sträcker sig genom länderna Frankrike, Schweiz, Italien, Tyskland, Österrike, Liechtenstein och Slovenien.
Alperna är en ung bergskedja. Den är "bara" 65 miljoner år gammal. 
Det kan man se på att Alperna har så många höga och spetsiga bergstoppar.
Sedan Alperna bildades har inte bergstopparna hunnit slipats ner så mycket av vind, kyla, värme och vatten.
Alperna har alltså inte blivit utsatt för någon större erosion. 
Man kan jämföra Alperna med vår egen bergskedja Skandernas.
Skanderna är 400 miljoner år gammal och mycket äldre än Alperna.
Därför är bergstopparna i Skanderna betydligt lägre än i Alperna. 
Skandernas bergstoppar har under alla miljoner år hunnit slipats ner betydligt mer än vad bergstopparna i Alperna har gjort.
Turismen i Alperna.
I Alperna finns det gott om fina skidbackar som lockar mängder av turister. 
Därför kan man säga att höga berg, vacker natur och gnistrande snö är en slags naturtillgång.
Massor av turister kommer till Alperna för att vandra på sommaren eller ägna sig åt utförsåkning på vintern. 
Turismen ger därför länder som Schweiz och Österrike stora inkomster året om.
Skidbackar är en naturtillgång.
Många varor säljs till andra länder.
I centrala Europa finns många industrier som tillverkar mängder av varor. 
Det kan vara bilar, datorer, läkemedel, lastbilar, klockor, skor, kläder, glas och traktorer. 
Många av dessa varor exporteras till andra länder.
Flera av länderna i centrala Europa odlar vete, majs, solrosor, paprika, äpplen, humle och vindruvor. 
En del av detta ger exportvaror som vin och öl.
Många kor får beta på branta alpängar.
Av kornas mjölk tillverkas omtyckta ostar och berömd choklad.
Ost och choklad är vanliga varor från alpländerna.