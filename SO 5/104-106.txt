P 104
Transporter.

Länderna i Europa och resten av världen handlar mycket med varandra. 

En del varor importerar man, medan andra varor exporteras. 

Importera betyder att man köper varor från ett annat land. 

Exportera betyder att man säljer varor till andra länder.

Eftersom handeln mellan Europas länder är stor, krävs det mängder av transporter.

Våra vanligaste transportmedel är lastbil, tåg, fartyg och flygplan.

Transporter med lastbil.

De senaste årtionden har transporter med lastbil ökat kraftigt. 

Det beror till stor del på att länderna i Europa handlar allt mer med varandra.

Att transportera varor med lastbil är praktiskt, eftersom man kan köra varorna hela vägen fram dit de ska.

Det krävs alltså inga omlastningar. Lämpliga varor är t.ex. livsmedel och trävaror.

Men det finns också stora nackdelar.

Lastbilar och bilar släpper ut väldigt mycket miljöfarliga ämnen. 

Avgaserna innehåller bland annat koldioxid, som gör att klimatet på jorden blir varmare.

Utsläppen innehåller även svavel, som skadar vår miljö och vår hälsa.

Idag läggs stor forskning på att hitta miljövänliga transportmedel. 

Att använda drivmedel som etanol eller rapsolja till bilar och lastbilar, kan på sikt vara en lösning. 

Men mer forskning kommer att behövas, om vi ska klara av problemen med farliga utsläpp.


Europa har ett väl utbyggt nät av olika transportvägar. 

Det är bilvägar, järnvägar, floder och kanaler. Dessutom transporterar båtar varor till havs.

Flygplan har särskilda luftvägar, så att flygplanen inte ska krocka. 

Det kan nämligen bli ganska trångt uppe i luften, när många flygplan flyger samtidigt.


Lastbilar släpper ut miljöfarliga ämnen.

Transporter med båt.

Många varor transporteras på hav, sjöar, floder och kanaler. 

Då lastas varorna på olika fartyg och båtar.

Fördelarna med att transportera varor på båt är att man kan lasta stora och tunga varor och att fartygen rymmer mycket last. 

Därför är båtar ett bra alternativ om man ska frakta olja, spannmål, järn och bilar.

Båt är också ett mer miljövänligare transportmedel än både lastbil och flyg eftersom utsläppen inte alls är lika stora.

Dessvärre tar transporterna med båt ofta lång tid. 

Dessutom finns det alltid en risk för oljeutsläpp, när man använder sig av fartygstrafik.

Båtar kan ta mycket last.


P 105
Transporter med flygplan.

Den stora fördelen med att frakta varor med flyg, är att det går snabbt.

Dessutom kan man frakta varor långa sträckor på kort tid.

Lämpliga varor att frakta med flyg kan vara färskvaror som snittblommor, frukt och grönsaker.

Andra varor som ofta fraktas med flyg är dyrbara smycken.

Men att använda flyget som transportmedel medför en hel del nackdelar. 

Flyget är vårt i särklass dyraste transportmedel.

Dels är en flygresa dyr, men flygplanet har inte heller särskilt mycket lastutrymme,

vilket fördyrar transportkostnaderna ytterligare.

Dessutom släpper moderna flygplan ut stora mängder koldioxid och andra föroreningar.

Koldioxiden ökar på växthuseffekten, som gör att klimatet blir varmare på jorden.

Utsläppen från flygplan innehåller även svavel, som skadar skogar, sjöar, djur och människor.

Att bo när en flygplats kan också vara ett miljöproblem. 

Bullret från flygplan som landar och startar på flygplatsen är väldigt störande.

Tåget är ett miljövänligt transportmedel.

Flyget är vårt dyraste transportmedel.

Transporter med tåg.

Att transportera varor med tåg har många fördelar. 

Tåget går snabbt och det händer sällan några olyckor.

Dessutom kan man frakta mycket varor på ett godståg.

Ett tåg som har¨tjugo fullastade vagnar, tar lika mycket last som femton lastbilar. 

På tågvagnar kan man även frakta tunga varor, som trästockar och järnmalm.

Framförallt är tåget ett miljövänligare alternativ än flyg och lastbilar. 

De flesta tåg i Europa drivs av elektricitet och då släpper de inte heller ut några avgaser eller föroreningar.

Nackdelarna med tåg är att det inte kan nå alla platser som inte har järnväg.

Eftersom tågen är miljövänliga, satsar många länder i Europa på att bygga ut järnvägsnätet. 

Man bygger också flera snabbtåg, som färdas snabbt mellan Europas storstäder. 

På så sätt hoppas man att tågen i framtiden ska kunna ersätta lastbilar, bilar och flygplan.

Den nya Eurotunneln under Engelska kanalen gör att en tågresa mellan London och Paris tar nu bara 2 timmar och 15 minuter.


P 106
Fördelar och nackdelar med olika transportmedel.

Vilka fördelar och nackdelar finns med olika transportmedel?

Vilka varor kan vara lämpliga att frakta med de olika transportmedlen?

Fyll i tabellen!

Transportmedel. Fördelar. Nackdelar. Lämpliga varor.

Vad menas med att exportera?

Vad menas med att importera?

Vad tycker du är viktigt när man ska välja transportmedel? Varför?
