P 122. Moldavien.

Viktiga städer och platser.

Moldavien är ett litet land på gränsen mellan Rumänien och Ukraina.

Moldavien blev ett självständigt land år 1991. 

Tidigare tillhörde landet det stora Sovjetunionen. 

När Sovjetunionen upplöstes, blev moldaverna ett fritt folk.

Huvudstaden i Moldavien heter Chisinau.

Här finns landets universitet och andra viktiga högskolor. 

I Chisinau ligger också landets största industrier, som t.ex. livsmedelsindustrier och verkstadsindustrier.

I Moldavien bor många människor som pratar rumänska. 

Moldaverna känner också en väldigt stor samhörighet med det rumänska folket.

Eftersom Moldavien är ett så fattigt land, 

har många moldaver flyttat till andra länder för att arbeta och kunna skicka hem pengar till familjen. 

En del moldaver har rest till rika länder för att tigga.

Natur och naturtillgångar. Solrosor.

I Moldavien rinner de båda floderna Dnestr och Prut. 

Mellan floderna finns ett bördigt lågland. 

Här finns det gott om åkermark och jordbruk. 

Man odlar främst solrosor, majs, tobak, rosor, vindruvor och annan frukt.

Moldavien är än idag ett fattigt jordbruksland, med dåligt utvecklad industri.

Landets största exportvaror är tobak, majs solrosolja och rosenolja.

Turkiet.

Viktiga städer och platser.

Turkiet har bara en liten del av landet i Europa. 

Större delen av Turkiet ligger i Asien. 

I Asien ligger också Turkiets huvudstad som heter Ankara.

De båda världsdelarna Europa och Asien skiljs åt av ett smalt sund som heter Bosporen. 

Här ligger också den stora staden Istanbul.

När våra nordiska vikingar kom hit på besök, 

kallade de staden för Miklagård, som betyder den stora staden.

Redan på 300-talet fick staden namnet Konstantinopel, 

då den romerske kejsaren Konstantin flyttade hit.

I Istanbul finns många kända byggnader från det Osmanska rikets tid. 

Den blå moskén, den väldiga kyrkan Hagia Sofia och sultanpalatset Topkapi.

Hagia Sofia i Istanbul. Natur och naturtillgångar.

Största delen av Turkiet består utav en halvö mellan Svarta havet och Medelhavet.

Turkiet är framförallt ett bergigt högland, men i väster finns en del odlad mark.

Här odlar man apelsiner, oliver, bomull, vete, vindruvor, nötter och tobak.

I bergen finns malm som innehåller järn, koppar, krom och bauxit. 

Turkiet exporterar kläder, järn, stål, russin och hasselnötter.

P 123. 

Energi och hållbar framtid. Vad är energi? 

Solen är livsviktig för allt liv på jorden. 

Utan solen skulle jorden vara en planet utan liv. Solen ger allt levande energi.

All energi kommer faktiskt från solen på ett eller annat sätt. 

Solens strålar ger energi åt växterna på jorden. 

Växterna lagrar i sin tur solenergin i själva växten.

Djur och människor får i sig denna energi när djuren och vi äter grönsaker och frukt, men även kött.

Solen värmer också upp jorden. 

Bilar går på bensin, som är tillverkad av olja, som i sin tur är lagrad solenergi. 

Ett tåg drivs av elektrisk energi, som kan komma från ett vattenkraftverk, 

som drivs av vatten som har ”lyfts upp” i bergen av solenergi. 

Du vet säkert att detta kallas för vattnets kretslopp. 

Solenergi driver även vindarna och havsströmmarna, som vi också kan få energi ifrån.

Det finns olika energikällor.

Visste du att det finns många olika slags energikällor? 

En del energikällor förnyas hela tiden. De tar aldrig slut. 

Sådana energikällor är sol, vind och vatten.

De kallas för förnybara energikällor.

Dessa kan t.ex. ge vattenkraft, vindkraft, solkraft och jordvärme från en uppvärmd berggrund. 

Fast vindkraft och vattenkraft är egentligen också en form av solkraft. 

Det är ju solens energi som gör att det blåser och att det bildas havsströmmar och havsvågor. 

Det är även solen som gör att vatten ”lyfts” från haven upp i bergen. 

Det är detta som kallas för vattnets kretslopp.

Men det finns även energikällor som kan ta slut.

De kallas för icke förnybara energikällor. 

Exempel på sådana är olja, kol och naturgas. 

De räknas till fossila bränslen. Fossil betyder att de är uppgrävda. 

Fossila bränslen består av döda växter och djur, 

som levde på jorden för miljontals år sedan. 

Fossila bränslen bildas oerhört långsamt. 

Så om vi använder dem i den takt som vi gör nu, kommer de att ta slut i framtiden. 

All energi kommer från solen.

Europa förbrukar mycket energi.

Människorna i Europa använder mycket energi. 

Mängder av energi används i alla industrier och fabriker. 

Det går nämligen åt en väldig massa energi för att tillverka olika varor. 

Man använder också mycket energi för att transportera alla varor som produceras.

Även i Europas alla hem och hushåll förbrukas energi. 

Det behövs energi för belysning och uppvärmning. 

Men även alla våra apparater som vi har i hemmen slukar mycket energi. 

Det kan t.ex. vara datorer, tvättmaskiner, spisar, TV-apparater, diskmaskiner och musikanläggningar.

En segelbåt drivs av energi från vinden.
