P 107
Östra Europa.

Ryssland och Turkiet ligger i i två världsdelar.

I den region som vi kallar östra Europa ligger länderna Ryssland, 

Vitryssland, Ukraina, Rumänien, Bulgarien och Moldavien. 

Till östra Europa brukar man också räkna den lilla del av Turkiet, som inte hör till Asien.

Ryssland är världens största land.

Ryssland sträcker sig över de båda världsdelarna Europa och Asien. 

Gränsen går längs bergskedjan Uralbergen.

Därför ligger endast en fjärdedel av Rysslands totala yta i Europa.

I södra Ryssland och öster om Svarta havet ligger en annan bergskedja som heter Kaukasus. 

Denna bergskedja bildar ytterliggare en världsdelsgräns mellan Europa och Asien.

I Kaukasus ligger bergstoppen Elbrus (5642 m), 

som brukar räknas som Europas högsta berg.

Karta över länderna i östra Europa.

Vita havet. SVERIGE. FINLAND. Östersjön. ESTLAND. LETTLAND. LITAUEN.

Asien. Uralbergen. RYSSLAND. Moskva. Kaukasus.

POLEN. VITRYSSLAND. Minsk. UKRAINA. Kiev.

UNGERN. RUMÄNIEN. Bukarest. MOLDAVIEN. Svarta havet. GEORGIEN.

BOSNIEN. SERBIEN. BULGARIEN. Sofia. GREKLAND. Istanbul. TURKIET. Asien.

P 108
Olika naturtyper i östra Europa.

I östra Europa finns flera olika naturtyper.

Tundran. Allra längst norrut ligger tundran.

Det är ett område där det är kallt året om.

På sommaren tinar marken bara på ytan.

Men lite länge ner är marken alltid frusen.

Det kallas för permafrost, som betyder ständig frost.

På tundran trivs bara mossor, lavar och gräs.

Tajgan. Söder om tundran ligger ett stort barrskogsområde som kallas för tajgan.

Tajgan sträcker sig över en stor del av Ryssland och fortsätter vidare in i Finland och Sverige.

I tajgan växer barrträd som gran, tall och lärkträd.

Lövskog. Söder om tajgan finns lövskog.

Där växer träd som har gröna blad,

men lövträdens blad vissnar och faller till marken om hösten.

Eftersom jorden där lövskogen växer är bördig, har människorna ofta röjt skogen.

Istället ligger här idag stora åkrar och betesängar.

Stäppen. Söder om lövskogsbältet ligger stäppen.

En stäpp är en stor och torr grässlätt, 

där det förutom gräs växer en del buskar.

På stäppen faller det bara lite regn, 

vilket gör att gräset lätt vissnar ner.

Med hjälp av konstbevattning har människorna lyckats få odlingsbar mark på stäppen.

P 109
Många bor i storstäder.

Befolkningen i östra Europa är väldigt ojämnt fördelad. 

Förr arbetade de flesta människor med jordbruk på landsbygden.

Så är det inte längre. 

Många människor har istället flyttat till städerna i hopp om att få arbete på fabriker och industrier.

På så sätt har städerna blivit riktigt stora.

Till de största städerna hör Moskva, Sankt Petersburg, Kiev, Minsk, Bukarest och Sofia. 

Bara i Moskva bor det över 10 miljoner invånare. 

Det gör Moskva till Europas största stad.

Numera är östra Europa en region där folkmängden faktiskt minskar. 

Det beror främst på att unga människor flyttar till andra länder i Europa. 

En del hoppas på att få jobb, men många fattiga reser till rika länder för att tigga.

Vasiliikatedralen ligger i Moskva som är Europas största stad.

Turister lockas till Svarta havet.

Vid Svarta havet har det växt upp mängder med nya badorter. 

Här är klimatet behagligt och här finns stora möjligheter till sol och bad.

Längs Bulgariens och Rumäniens kust mot Svarta havet finns långa inbjudande sandstränder som lockar gott om turister.

Vi Krimhalvön i södra Ukraina finns vacker natur och stränder där man kan sola och bada.

I orterna längs Svarta havet är det många människor som arbetar inom turistnäringen. 

Badstrand vid Svarta havet. 

Oljeplattform. Olja och gas säljs till länder i västra Europa.

Flera av länderna i östra Europa har stora fyndigheter av olja och naturgas. 

I Ryssland borrar man efter olja och gas i Sibirien. 

I Rumänien utvinns olja och gas som finns under botten på Svarta havet.

Många länder i västra Europa saknar egen produktion av olja och gas. 

Därför importerar dessa länder stora volymer olja och gas från Ryssland och andra länder i östra Europa.

Naturgasen och oljan transporteras i långa rör (pipelines) på Östersjöns och Svarta havets botten.

P 110
Vi jämför länderna i östra Europa.

Här kan du se en tabell över länderna i östra Europa.

Land. Ryssland. Vitryssland. Ukraina. Rumänien. Bulgarien. Moldavien.

Areal. Folkmängd. miljoner. Folktäthet. inv.

Språk. ryska. vitryska. ukrainska. rumänska. bulgariska. moldaviska.

Valuta. rubel. hryvnia. leu. lev.

Huvudstad. Moskva. Minsk. Kiev. Bukarest. Sofia. Chisinau.

Statsskick. republik.

Vilket land har störst folkmängd?

Vilket av länderna är mest tätbefolkat?

Vilket land är störst till ytan?

Hur kan det komma sig att Ryssland är så glest befolkat fastän där bor 143 miljoner människor?

Frågor om länderna i östra Europa.

Varför minskar folkmängden i östra Europa?

Vilka typ av arbeten tror du de människor kan ha som arbetar inom turismen vid Svarta havet?

Hur transporteras naturgas och olja från östra Europa till länderna i västra Europa?

PARA IHOP - Olika naturtyper i östra Europa.

Kan du para ihop rätt ord med rätt förklaring? Dra streck!

tundra. en torr slätt där det växer gräs och låga buskar.

tajga. här växer det lövträd som har gröna blad.

stäpp. marken tinar bara på ytan.

lövskog. här växer olika slags barrträd.
