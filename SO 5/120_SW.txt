Bulgarien. Stort turistland.
Bulgarien har blivit ett stort turistland. 
Många svenskar åker ned till badorterna vid Svarta havet.
Här hittar vi de välbesökta badstränderna Golden Sands och Sunny Beach.
Natur och naturtillgångar.
Bulgariens naturtyper är omväxlande med både bergsområden och åkermark.
I mellersta delen av landet ligger Balkanbergen. 
I södra Bulgarien finns de båda bergskedjorna Rilabergen och Rodopebergen.
Söder om huvudstaden Sofia hittar vi landets högsta berg. 
Det heter Musala och är 2 925 meter högt.
På Donauslätten i norr ligger många jordbruk med stora odlingar. 
Här växer vete, majs och sockerbetor. 
På Balkanbergens bergssluttningars finns det gott om vinodlingar. 
Bulgarien är ett stort vinland som exporterar vin till många länder.
Turismen är också viktig för landet och ger stora inkomster. 
På sommaren kommer många turister främst till badorterna vid Svarta havet.
Rosornas dal. Badstrand vid Svarta havet.
Viktiga städer och platser.
Huvudstaden heter Sofia och ligger i landets västra del. 
Stadens mest berömda byggnad heter Alexander Nevskij-katedralen.
Alexander Nevskij var en nationalhjälte som besegrade svenskarna vid slaget vid Neva år 1240. 
Han helgonförklarades år 1547.
Staden Varna ligger vid Svarta havet. Här bygger man stora fartyg. 
Varje sommar har staden en stor festival då man tävlar i balett.
Burgas heter en annan stor hamnstad vid Svarta havet.
I landets näst största stad, Plovdiv, ligger en 2 000 år gammal romersk amfiteater.
Utanför staden Varna ligger Pobitete Kamani (Den förstenade skogen). 
Det är trädstammar som har blivit påverkade av mineralhaltigt vatten. 
Till slut har trädens ved blivit ersatt av mineralet opal.
Idag kan man se flera meter höga stammar av sten.
Rosornas dal.
Mitt i Bulgarien i närheten av staden Kazanlak ligger Rosornas dal. 
Här odlas rosor som används till parfymtillverkning. 
Över 80% av världens rosenolja framställs i Bulgarien.