Tyskland. Brandenburger Tor i Berlin. 
Natur och naturtillgångar.
Norra Tyskland är ett lågland med gott om åkermark och sjöar. 
Ju längre söderut man kommer desto mer kuperat blir landskapet. 
I söder möter Tyskland den väldiga bergskedjan Alperna.
Tyskland är ett viktigt industriland.
Men man måste importera en hel del råvaror, då landets egna naturresurser inte räcker till. 
Från Sverige köper man t.ex. järn, stål och pappersmassa.
Tysklands stora exportvaror är bilar, tåg, elektriska apparater, läkemedel, öl och vin.
Längs floderna Rhen och Mosel ligger stora vinodlingar. 
Uppe på höjderna syns många gamla riddarborgar. 
Dessa områden lockar tusentals turister varje år.
Den tyska delen av Alperna har många turistanläggningar, 
som drar besökare både sommartid och vintertid.
Moseldalen.
Tidigare fanns det två Tyskland och två Berlin.
Under andra världskriget, som pågick mellan åren 1939 -1945, 
bombades huvudstaden Berlin så svårt, att det inte fanns mycket kvar av staden.
Efter kriget delades Tyskland i två delar, Västtyskland och Östtyskland.
Även staden Berlin delades i två delar, Västberlin och Östberlin.
Många östberlinare flydde då från Östberlin till Västberlin, 
eftersom människorna hade det mycket bättre i väst. 
För att östberlinarna inte skulle kunna fly till Västberlin, bestämde Östtyskland år 1961, att en hög stenmur skulle byggas mellan Västberlin och Östberlin. 
När muren byggdes splittrades många familjer. 
Människor hamnade på olika sidor om muren.
Men i slutet av 1980-talet blev protesterna mot Berlinmuren allt större.
Människorna i Östberlin menade att muren skulle rivas.
Allt fler människor demonstrerade och krävde att muren skulle rivas. 
Till slut blev det så många protester att den östtyska regeringen inte vågade stå emot. 
Berlinmuren revs 1989 och landet Tyskland återförenades året efter.
Berlin blir åter Tysklands huvudstad.
Berlin blev det nya Tysklands huvudstad år 1991. 
I den nu livliga nöjesstaden breder de kända gatorna Unter den Linden och Kurfurstendamm ut sig. 
En annan berömd sevärdhet är den gamla och vackra stadsporten Brandenburger Tor.
Berlins högsta byggnad är TV-tornet.
Det är hela 365 meter högt. Berlinarna kallar tornet för tandpetaren.