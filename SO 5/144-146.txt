P 144

Makedonien. Viktiga städer och platser.

Makedonien är ett litet bergigt land norr om Grekland. 

Landet blev självständigt år 1991 efter att ha tillhört landet Jugoslavien.

Genom Makedonien rinner den stora floden Vardar. 

Huvudstaden Skopje ligger vid floden i norra delen av landet.

Staden förstördes helt år 1963 av en jordbävning.

Idag är staden Skopje uppbyggd igen.

Det är en modern stad med flera viktiga industrier. 

Här finns bland annat textiloch livsmedelstillverkning. 

Utanför staden finns stora tobaksodlingar.

Ohridsjön är en av de äldsta och djupaste sjöarna i Europa. 

Den är nästan 300 meter djup. Ohridsjön hör numera till Världsarvet. 

Det betyder att här finns en natur som måste bevaras och skyddas inför framtiden.

Solrosodling i Makedonien. Natur och naturtillgångar.

Makedonien är ett bergsland med många bergsjöar med klart vatten. 

De största sjöarna ligger i sydväst och heter Ohrid och Prespa. 

Vid sjön Prespa lever både pelikaner och hägrar.

I Makedoniens berg lever både lodjur, brunbjörn och gems, som är en slags bergsget.

I södra Makedonien finns stora odlingar med tobak, majs, bomull och solrosor.

Viktiga exportvaror är tobak, ost och vin.

Montenegro. Viktiga städer och platser.

Montenegro är ett helt nytt land i Europa.

Tidigare var landet ett område som tillhörde Serbien.

År 2006 blev Montenegro självständigt efter att folket i landet hade fått rösta om hur de ville ha det.

Landets huvudstad heter Podgorica.

Här finns landets parlament och universitet.

Staden har ett varmt klimat och är under sommartid en av Europas varmaste städer.

Bar är Montenegros viktigaste hamnstad.

Budva är den största turistorten i landet med sina långa sandstränder. 

Budva är faktiskt den stad i världen, där det bor flest miljonärer i förhållande till folkmängd.

Namnet Montenegro kommer av ett italienskt ord, som betyder Svarta berget.

Badstrand i Montenegro. Natur och naturtillgångar.

Montenegro är ett litet bergigt land. 

Här finns stora skogar och djupa dalar där det rinner floder. 

Klimatet i Montenegro är varmt och behagligt. 

I dalarna växer olivträd och apelsinträd. 

Längs Medelhavets kust finns många små städer som försörjer sig genom fiske. 

Vid kusten finns det också gott om vackra stränder, 

som gör att allt fler turister lockas till Montenegro.

P 145

Albanien. Viktiga städer och platser.

Albanien är ett av de fattigaste länderna i Europa. 

Under många år var landet helt isolerat från omvärlden. 

Man hade inga kontakter alls med andra länder. 

Inga turister fick heller komma in i landet.

På den tiden styrdes Albanien av en diktator som hette Enver Hoxha.

På senare år har människorna i Albanien fått det bättre. 

Men många unga människor har flyttat utomlands för att få arbete i andra länder. 

Därför har Albanien blivit ett land där befolkningen ständigt minskar.

Albaniens huvudstad heter Tirana. Här finns landets enda flygplats. 

I Tirana ligger den berömda Ethem Beg-moskén.

Staden Durräs är Albaniens näst största stad. 

I staden finns en vacker romersk amfiteater bevarad.

Shkodër är den största staden i norra Albanien. 

Här finns en stor fästning från vilken man har en bra utsikt över staden.

Ethem Beg-moskén i Tirana. Natur och naturtillgångar.

Albanien är ett land som till största delen består av berg och skog. 

Den högsta toppen Korab är 2 764 meter hög. 

Ner från berget rinner floden Drini. 

Albaniens största sjö är Shkodärsjön. Den ligger på gränsen mot Montenegro. 

Uppe i bergen lever ovanliga djur som schakaler och gamar.

I bergen finns metaller som krom och koppar, men här finns även olja.

Ute vid kusten finns bördig jord.

Där odlas majs, tobak, oliver och apelsiner.

Kosovo. Viktiga städer och platser.

Kosovo är ett av Europas nyare länder.

Tidigare var Kosovo en del av landet Serbien. 

År 2008 utropade Kosovo sin självständighet. 

Många länder har erkänt Kosovo som ett eget land. 

Men Serbien anser fortfarande att Kosovo är ett serbiskt område.

I Kosovo bor många olika folkgrupper.

Den största gruppen är kosovoalbaner.

Men här finns även serber, turkar och romer.

Kosovos huvudstad heter Pristina.

I staden finns bland annat regeringsbyggnaden, 

ett universitet och en internationell flygplats.

Prizren och Ferizaj är namn på andra större städer i Kosovo.

Namnet Kosovo betyder egentligen koltrast.

Namnet Kosovo betyder koltrast. Natur och naturtillgångar.

Kosovo är ett övervägande bergigt land.

Stora områden är täckt av skog. 

Men här finns också gott om bördig jord. 

Tyvärr är jordbruket omodernt och outvecklat.

Framförallt beror detta på att Kosovo är ett fattigt land.

I berggrunden finns ett av Europas största fyndområden av bly, zink och nickel.

I Kosovo finns det även stora möjligheter till att bygga ut landets vattenkraft.

P 146

Andorra. Pyrenéerna. Andorra är ett litet land uppe i bergskedjan  Pyrenéerna, 

på gränsen mellan Spanien och Frankrike. 

I Andorra är varorna billigare än i grannländerna. 

Därför söker sig många turister hit för att handla. 

Huvudstaden heter Andorra Ia Vella.

Cypern. Antika ruiner i Curium på Cypern. 

Cypern är en ö i östra Medelhavet. 

Cypern är Medelhavets tredje största ö efter Sicilien och Sardinien. 

Många turister åker på charterresor till Cypern. 

Turismen är också landets viktigaste inkomstkälla.

Huvudstaden heter Nicosia.

Malta. Fästningen i Valletta.

Malta är ett litet örike mitt i Medelhavet. 

Det räknas som Europas sydligaste land. 

Landets huvudstad ligger på huvudön Malta och heter Valletta.

På 1500-talet bodde här korsriddare, 

som använde sig av det kända kors, 

som senare kom att kallas för malteserkors.

Borgen Monte Ticino. San Marino.

San Marino är ett litet land som ligger mitt inne i ltalien i bergskedjan Apenninerna.

Landet får sina största inkomster från försäljning av frimärken, samlarmynt, keramik, vin och olivolja.

Högt upp på en bergstopp ligger landets huvudstad, som också heter San Marino.

Vatikanstaten. Peterskyrkan.

Vatikanstaten är världens minsta land.

Landet ligger mitt inne i staden Rom i Italien.

I Vatikanstaten bor påven, som är den katolska kyrkans ledare. 

Påvens egen vaktstyrka heter Schweizergardet.

I detta lilla land ligger världens största kyrka. 

Vatikanstaten består egentligen bara av påvens eget palats Vatikanen och Peterskyrkan. 

I Vatikanstaten bor ungefär cirka 800 människor.

P 147

EU - Europeiska unionen. EU har en egen flagga. 

De tolv stjärnorna symboliserar idag gemenskap, harmoni och enhet mellan Europas folk.

Europeiska unionen, EU, är en sammanslutning av för närvarande 28 länder i Europa.

Efter andra världskrigets slut var man trötta på krig i Europa. 

Man hade en dröm om fred och ett enat Europa. 

År 1950 bildades därför Kol- och stålunionen mellan Västtyskland och Frankrike.

År 1957 gick även Belgien, Nederländerna, Luxemburg och Italien med i unionen.

Detta var början till det EU vi har idag.

Sverige gick med i EU år 1995 efter en folkomröstning i landet.

EU styrs från Bryssel. 

Det flesta som arbetar inom EU träffas i den belgiska huvudstaden Bryssel.

Det är också ifrån Bryssel som EU styrs.

I Bryssel finns Europeiska kommissionen (EU-kommissionen), 

som arbetar fram olika förslag till nya lagar. 

Här finns även Europeiska rådet.

Även i andra europeiska städer utförs viktigt EU-arbete. 

I den franska staden Strasbourg finns Europaparlamentet och Europeiska domstolen för de mänskliga rättigheterna. 

I Luxemburg finns den Europeiska unionens domstol, 

medan Europiska centralbanken finns i den tyska staden Frankfurt.

De gråmarkerade länderna är med i EU. Cypern saknas på kartan.

EU-länderna samarbetar. Länderna i EU samarbetar på olika sätt.

Man har gemensamma lagar om t.ex. handel, jordbruk, industri och miljöarbete.

EU arbetar för att det ska vara fri rörlighet mellan länderna i unionen. 

Det innebär bland annat att länderna i EU får köpa och sälja varor av varandra utan att betala tull och andra avgifter.

Invånarna i EU:s länder får även bo, studera och arbeta i vilket EU-land de vill.

Euro är den gemensamma valutan.

Sedan år 2002 har flera av EU-länderna en gemensam valuta, som heter euro (€).

Valutan euro ersatte då ländernas egen valuta.

Euron är tänkt att underlätta handeln mellan EU:s länder.

P 148

EU-frågor. Vad betyder förkortningen EU?

Varför bildades Kol- och stålunionen? |

När blev Sverige medlem i EU?

Från vilken stad styrs EU?

Vad heter EU:s gemensamma valuta?

Måla EU:s flagga i rätt färger!

Kartan visar de nuvarande 28 länderna som är med i EU. 

Ta reda på vilka de är. Cypern.
