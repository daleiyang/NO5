Mycket lågland i västra Europa.
Den största delen av västra Europa är lågland. 
Den mark som inte är bebyggd av städer och samhällen består oftast av uppodlad mark och betesmark. 
Men så kommer också en stor del av Europas jordbruksprodukter från de olika länderna i västra Europa.
Även en del berg och högland.
Västra Europa är stort till ytan. En del av länderna är så stora, att naturen blir väldigt omväxlande. 
Den stora bergskedjan Alperna går genom både Frankrike och Tyskland. 
Alperna är Europas största bergskedja med toppar över 4000 meter.
I Frankrike ligger även högplatån Centralmassivet och mot gränsen till Spanien den stora bergskedjan Pyrenéerna.
En del områden i västra Europa har mer avrundade bergsområden, som ofta är klädda med skog. 
I Storbritannien ligger Penninerna, i Tyskland Harz och Schwarzwald, medan Ardennerna ligger i Belgien.
Floderna - trafikerade vattenleder.
Genom västra Europa flyter flera stora floder lugnt och stilla. Dessa floder är utmärkta till att frakta varor på. 
Därför är lastbåtar och pråmar vanliga på floderna Rhen, Mosel och Elbe i Tyskland, Seine och Rhöne i Frankrike och Themsen i England.
Nederländerna är ett typiskt lågland och samtidigt ett stort jordbruksland.
Schwarzwald - ett bergsområde i södra Tyskland. Moseldalen.
Europas första industrier.
Länderna i västra Europa blev de första industriländerna i världen. 
De allra första fabrikerna låg i Storbritannien. 
Sedan spred sig industrialiseringen vidare till de andra länderna. 
De första fabrikerna var textilindustrier och verkstadsindustrier.
Eftersom fabrikerna behövde arbetskraft, flyttade människorna till industriorterna, som växte och blev till stora städer.
Än idag ger industrierna stora inkomster till länderna i västra Europa. 
Nuförtiden tillverkas flygplan, bilar, elektriska apparater, datorer maskiner och redskap.