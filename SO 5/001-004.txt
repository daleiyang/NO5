P 001

Europa - vår egen världsdel.

ASIEN. EUROPA. NORDAMERIKA. AFRIKA. SYDAMERIKA. OCEANIEN. ANTARKTIS.

Vi har sju världsdelar och sex kontinenter.

Vår värld delas in i sju världsdelar. 

De är Nordamerika, Sydamerika, Europa, Afrika, Asien, Oceanien och Antarktis. 

Sverige ligger i världsdelen Europa. 

Samtidigt brukar man prata om kontinenter, som jordens stora landområden kallas.

Våra sju världsdelar ligger på sex kontinenter.

Oftast är världsdel och kontinent samma sak, men inte alltid.

De båda världsdelarna Europa och Asien, ligger till exempel på en kontinent, som heter Eurasien.

Världsdel. Nordamerika. Sydamerika. Europa. Asien. Afrika. Oceanien. Antarktis.

Kontinent. Nordamerika. Sydamerika. Eurasien. Afrika. Australien. Antarktis.

Klimatet i världen varierar.

När vi pratar om klimat, så menar vi hur vädret är på en plats eller ett område under en längre tid.

Klimatet varierar beroende på var i världen du är.

Det finns fyra olika klimatzoner, som går från ekvatorn och vidare till de båda polerna.

Polarklimat finns vid Nordpolen och Sydpolen.

Här är det riktigt kallt och det är inte ovanligt med tjock is och glaciärer.

Tempererat klimat. Det är ganska varmt på sommaren och ganska kallt på vintern. 

Typiskt för tempererat klimat är växlingen mellan fyra årstider.

Subtropiskt klimat har mycket varma somrar medan vintrarna är milda och regniga.

Tropiskt klimat finns runt ekvatorn.

Här är det varmt året om. Man har både regnperioder och torrperioder.

Längst upp och längst ner på jordklotet är det polarklimat.

Mitt på jordklotet är det tropiskt klimat.


P 002

Klimatzoner i Europa. Polarklimat. Tempererat klimat. Subtropiskt klimat.

Europas klimat. I Europa finns alla klimatzoner utom tropiskt klimat.

Subtropiskt klimat finns vid Medelhavet och Svarta havet. 

Här ligger länder som Portugal, Spanien, Portugal, Italien, Kroatien, Grekland och Bulgarien.

De flesta länder i Europa har tempererat klimat. 

De har tydliga växlingar mellan fyra årstider. 

Inom denna klimatzon skiljer man på kustklimat och inlandsklimat.

Kustklimat har de länder som har nära till havet, t.ex, Storbritannien, Irland och Nederländerna. 

Även Sveriges västkust har ett typiskt kustklimat. 

Kustklimat innebär svala somrar och milda vintrar.

Inlandsklimat har länder som ligger längre från havet, t.ex. Ungern, Tjeckien och Ryssland. 

Men även Sveriges östra delar har inlandsklimat. 

Inlandsklimat har kalla vintrar och torra, varma somrar.

I de nordligaste Europa, samt i de båda bergskedjorna Alperna och Pyrenéerna har man polarklimat. 

Här är vintrarna kalla och långa. Somrarna är korta och ofta kyliga.

I ett subtropiskt klimat ät somrarna mycket varma.

Kustklimat innebär svala somrar.

Polarklimat har riktigt kalla vintrar.


P 003

Tundra. Tajga. Lövskog. Stäpp. Macchia.

Europas natur. Europas natur är omväxlande. 

Man brukar säga att det finns fem olika naturtyper i Europa. 

Titta på kartan, så ser vad de olika naturtyperna ligger.

Tundran. Allra längst norrut ligger tundran. 

Det är ett område där det är kallt året om. 

På sommaren tinar marken bara på ytan. 

På tundran trivs bara mossor, lavar och gräs.

Tajgan. Söder om tundran ligger ett stort barrskogsområde som kallas för tajgan. 

Tajgan sträcker sig främst över Sverige, 

Finland och Ryssland I tajgan växer barrträd som gran, tall och lärkträd.

Lövskog. Söder om tajgan finns lövskog. 

Där växer lövträd som ek, alm och bok. 

Eftersom jorden där lövskogen växer är bördig, har människorna ofta röjt skogen.

Idag finns här stora åkrar och betesängar.

Stäppen. Öster om lövskogsbältet ligger stäppen. 

En stäpp är en stor och torr grässlätt, där det förutom gräs växer en del buskar.

Macchia. På vissa ställen kring Medelhavet finns områden med torra buskhedar, 

som blivit kvar sedan man röjt skog och sedan får och getter gått och betat.

P 004

Befolkningstätheten i Europa. Färre än 100 invånare per km^2.

100 - 200 invånare per km^2. 200 eller fler invånare per km^2

Europas befolkning.

I Europa bor det ungefär 740 miljoner människor. 

Som du ser på kartan ovanför är vissa delar av Europa mer tätbefolkade än andra. 

De mest tätbefolkade områdena ligger i länderna Storbritannien, 

Tyskland, Belgien, Nederländerna och Italien.

I dessa länder finns också stora städer som har flera miljoner invånare. 

Exempel på sådana städer är London, Paris, Amsterdam, Rotterdam, Hamburg, Berlin och Rom.

Även de båda ryska städerna Moskva och Sankt Petersburg är mångmiljonstäder.

På kartan kan du också se att norra Europa, där de nordiska länderna ligger, är glest befolkade. 

Även en del områden i södra Europa är inte särskilt tätbefolkade.

Befolkningen i Europa minskar.

Under lång tid har Europas befolkning vuxit.

Det beror mest på att vi har blivit friskare och lever längre.

Men numera har befolkningen slutat att öka och i vissa länder minskar den.

Det beror mest på att vi inte skaffar så många barn längre. 

Men det beror också på att många ungdomar i östra Europa flyttar utomlands för att utbilda sig eller söka arbete.

Peterskyrkan ligger i Rom.

Big Ben och Parlamentshuset i London.


P 005

Europas länder. Island. Norge. Sverige. Finland. Danmark. Irland. 

Storbritannien. Portugal. Spanien. Frankrike. Belgien. Nederländerna. 

Luxemburg. Tyskland. Schweiz. Österrike. Italien. Polen. Tjeckien. 

Slovakien. Estland. Lettland. Litauen. Ryssland. Vitryssland. 

Ukraina. Moldavien. Rumänien. Ungern. Bulgarien. Turkiet. 

Grekland.  Slovenien. Kroatien. Bosnien och Hercegovina. 

Serbien. Montenegro. Albanien. Makedonien. Kosovo.


P 006

Frågor om världsdelar och kontinenter.

Hur många är de stora kontinenterna och vad heter de?

Hur många världsdelar finns det?

Vilka två världsdelar ligger på samma kontinent? 

Vad heter den kontinenten?

Klimatfrågor. Beskriv vad som menas med klimat.

Vilka fyra klimatzoner har vi på jorden?

Beskriv vad som menas med tropiskt klimat.

I den tempererade klimatzonen skiljer man dessutom på kustklimat och inlandsklimat. 

Förklara skillnaden mellan kustklimat och inlandsklimat.

Fyll i tabellen om klimatzoner i Europa. 

Titta även på sid. 3 om Europas natur.

Klimatzoner i Europa. polarklimat. tempererat klimat. subtropiskt klimat.

Beskriv hur det är på vintern. Beskriv hur det är på sommaren.

Hur ser naturen ut? Nämn tre länder som finns i denna klimatzon.


P 007

Naturfrågor. Vilka olika naturtyper finns det i Europa?

Beskriv vad som är typiskt för tundran?

Beskriv vad som är typiskt för macchian?

Titta på kartan på sid 3 och leta upp tre länder där det finns:

TUNDRA. TAJGA. LÖVSKOG. MACCHIA.

Varför tror du att stora delar av det europeiska lövskogsområdet har blivit uppodlat eller används till betesmark?

Frågor om Europas befolkning.

Ungefär hur många människor bor det i Europa?

Titta på kartan på sid 4. Ge exempel på några länder som är tätbefolkade.

Ge exempel på några länder som är glest befolkade.

Vilka fördelar tror du det kan finnas med att bo i ett glesbefolkat område?

Vilka fördelar tror du det kan finnas med att bo i ett tätbefolkat område?

Många ungdomar i Europa flyttar till andra länder. 

Vad skulle kunna få dig att vilja flytta till ett annat land?


P 008

Vilka är Europas länder?

På denna Europakarta är 40 av Europas länder markerade.

Ta reda på vad de heter med hjälp av din karbok.


P 009

Jorden förändras. Ett glödande klot som har stelnat.

Från allra första början var jorden ett glödande klot. 

Efter flera miljoner år svalnade jordklotet och det stelnade på ytan. 

Det hårda skalet som bildades runt jorden kallas jordskorpan.

Under jordskorpan ligger manteln.

Här är det så varmt att alla bergarterna smälter. 

Den glödande och trögflytande massa, som ligger närmast jordskorpan kallas för magma. 

När magman från jordens inre når jordytan genom ett vulkanutbrott kallas den för lava.

Längre in i jordklotet finns den yttre och inre kärnan. 

I den yttre kärnan finns flytande järn och nickel. 

Temperaturen är cirka 4 000 grader. 

I den inre kärnan finns också järn och nyckel. 

Men den inre kärnan är fast på grund av det höga trycket. 

Temperaturen här är cirka 5 000 grader.

Man skulle kunna likna jorden vid en apelsin. 

Jordskorpan motsvarar i så fall apelsinens skal.

Apelsinens inre med allt fruktkött är då detsamma som jordklotets mantel och kärna.

Jordskorpan är uppdelad i plattor.

I början av 1900-talet tyckte en tysk forskare som hette Wegener, 

att Afrikas och Europas konturer verkade passa bra ihop med Sydamerika och Nordamerika.

Men Wegener kunde förstås inte bevisa något. Afrika. Sydamerika

jordskorpan. mantel. yttre kärna. inre kärna.

Jorden kan liknas vid en apelsin.

Apelsinens skal motsvarar då jordskorpan.

Men för ungefär 50 år sedan lyckades andra forskare bevisa att jorden var uppdelad i väldiga plattor.

Man kan säga att plattorna flyter som stora flottar ovanpå den glödande och trögflytande magman, som finns under jordskorpan.

Idag vet man att jordskorpan är uppdelad i sju stora plattor och ett tiotal mindre plattor.

Plattorna brukar kallas för kontinentalplattor.


P 010

Kontinentaldrift. 

För ungefär 250 miljoner år sedan satt alla jordens kontinentalplattor ihop i en enda jättestor superkontinent.

Den kallas för Pangea.

Förmodligen har det funnits flera superkontinenter ännu tidigare i jordens historia.

Nordamerika. Europa Asien. Sydamerika. Afrika. Indien. Antarktis. Australien.

Pangea - världen för 250 miljoner år sedan.

Men för 200 miljoner år sedan sprack superkontinenten sönder i bitar. 

Bitarna började att glida bort från varandra.

Nordamerika gled mot nordväst och Afrika mot nordost. 

Mellan de båda bitarna bildades Atlanten.

Indien som hängt ihop med Afrika lossnade och gled mot nordost.

Australien som satt samman med Antarktis lossnade och blev en egen kontinent.

Världen för 135 miljoner år sedan.

Miljoner år gick och plattorna rörde sig hela tiden. 

Så småningom kolliderade Indien med Asien. 

Vid den kraftiga kollisionen bildades världens högsta bergskedja Himalaya.

På liknande sätt bildades bergskedjan Alperna, när Afrika kolliderade med Europa. 

Att de olika plattorna förflyttar sig på det här sättet, kallas vi för kontinentaldrift.

Så här ser världen ut idag.

Kontinentalplattorna fortsätter att röra på sig. 

I framtiden, om 25 miljoner år, kommer Nordamerika och Sydamerika ha glidit allt längre västerut. 

Man tror även att Nordamerika och Sydamerika kommer att glida ifrån varandra, samt att Australien kommer att gå samman med Asien.

Om ytterligare cirka 250 miljoner år  tror man ett en ny superkontinent likt Pangea ska ha bildats.

Världskartan om 25 miljoner år.


P 011

Krafter som bygger upp jordytan.

När kontinentalplattorna rör sig förändras jordens yta. 

Det sker både på land och på havsbottnen.

När plattorna glider isär blir det stora sprickor i jordskorpan.

Längs sprickorna uppstår det ofta vulkanutbrott och jordbävning.

När vulkaner får utbrott, kan magma välla ut från jordens inre. 

Då kallar man den glödande massan för lava.

Lavan som rinner ut stelnar. 

Efterhand byggs den på med ny lava och blir högre och högre.

I Atlanten har en lång undervattensbergskedja bildats på detta sätt. 

Den kallas för den Mittatlantiska ryggen.

Ön Island är faktiskt en liten topp av denna bergskedja, 

som sticker upp ovanför havsytan.

En tsunami är en jättevåg, som kan svepa in över kusterna.

På världskartan syns de olika kontinentalplattorna.

I en del områden glider plattorna längs med varandra, fast åt olika håll.

Då kan det hända att de fastnar i varandra. 

Vid sådana tillfällen kan det uppstå jordbävningar eller jordskalv.

Om ett jordskalv sker på havsbotten, kan det skapa jättevågor, 

tsunamier, som drar in över land.

I de områden där plattor kolliderar med varandra sker det också vulkanutbrott och jordskalv. 

När två plattor på land krockar med varandra, kan berg bildas. 

Då pressas jordskorpan uppåt och veckas ihop till väldiga bergskedjor.

Men detta är något som pågår i många miljoner år. 

Så det går väldigt långsamt.

Skanderna, Alperna, Pyrenéerna och Himalaya är bergskedjor som bildats på detta sätt.

Krafter som jämnar ut jordytan.

Så snart ett berg har bildats på jorden, börjar det sakta brytas ned. 

Men det går så långsamt att vi inte märker det.

Det finns flera olika krafter som förvandlar berget till sten, sand och grus.

Framförallt är det vindar, vatten, värme och kyla som nöter på berget. 

Vindar och rinnande vatten förflyttar jord, sand och grus. 

Stora havsvågor sliter på klipporna och för med sig sand och grus, 

som kan bli till stora sandstränder.

Men berget kan också vittra, spricka sönder, om det blir stora skillnader i temperatur.

Om berget blir varmt under soliga dagar och sedan kyls ner på nätterna kan berget vittra. 

En glaciär, en ismassa, nöter på berget när den rör sig och sakta glider fram.

Regnvatten kan innehålla sura och frätande ämnen, som kan få bergen att vittra sönder.

När vindar, vatten, värme och kyla gör så att berg vittrar sönder och jämnas ut kallas med ett gemensamt ord för erosion.


P 012

Frågor om jordklotet och kontinentaldrift.

Om du tänker dig att jordklotet kan ses i genomskärning. 

Vilka fyra delar kan jordklotet då delas in i? Vad är Pangea?

Vad kallas de stora plattor som jordskorpan är uppdelad i?

Hur tror man att jorden kommer att se ut om 250 miljoner år?

Hur har bergskedjan Himalaya bildats?

Vad kallas magman när den når jordytan?

Förklara med egna ord varför man kan säga att ön Island är en bergstopp.

Vad är en tsunami och hur kan den uppstå?

Förklara med egna ord hur bergskedjor kan bildas?

Titta på sidan 11.

Försök att rita ut de olika kontinentalplattoma så noga du kan.

Om du hinner kan du färglägga de olika kontinenterna i olika färger.

Sätt även ut deras namn på kartan.
