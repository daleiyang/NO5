Serbien. Viktiga städer och platser.
Landet Serbien är ett av de yngsta länderna i Europa. 
År 2006 upphörde Jugoslavien som stat och därmed upphörde även unionen med Montenegro.
Både Serbien och Montenegro är nu två självständiga stater.
Sedan dess har även provinsen Kosovo, i södra delen av landet, utropat sig som ett självständigt land.
Ännu har inte Serbien godkänt Kosovos utbrytning.
Övriga världens reaktioner har varit blandade.
Serbiens huvudstad Belgrad ligger där bifloden Sava flyter ihop med Donau.
Namnet Belgrad betyder den vita staden.
I Belgrad ligger den ortodoxa kyrkans största kyrka. 
Den heter Helige Savas kyrka och är 91 meter lång och 81 meter bred.
Utanför Nis ligger ett borglikt kloster från 1400-talet som heter Manasija.
Järnporten. Natur och naturtillgångar.
I norra Serbien ligger ett bördigt område som heter Vojvodina. 
Här växer det fruktträd och vinstockar.
Genom landskapet flyter Donau, som är en av Europas längsta floder. 
Vid gränsen till Rumänien bildar Donau, tillsammans med sin bergiga omgivning, den berömda Järnporten. 
Här har de båda länderna byggt ett stort vattenkraftverk tillsammans.
I söder breder stora skogar ut sig. 
Här finns tillverkning av trävaror och papper.
Bosnien och Hercegovina. Viktiga städer och platser.
Bosnien och Hercegovina var tidigare en del av landet Jugoslavien. 
I Bosnien bor många muslimer, men även kroater och serber. 
När Bosnien gjorde sig fria år 1992 utbröt ett hemskt inbördeskrig, där många människor miste livet.
År 1995 blev det fred i landet Bosnien och Hercegovina.
Landets huvudstad heter Sarajevo. År 1984 hölls här olympiska vinterspel.
Sarajevo är en historisk intressant stad och besöks numera av många turister.
I staden Mostar finns en berömd bro som kallas för Suleiman den präktiges bro. 
Den förstördes under Balkankriget, men återuppbyggdes år 2003.
Staden Banja Luka är känd för sina många och vackra trämoskéer.
Suleimans bro i Mostar. Natur och naturtillgångar.
Bosnien-Hercegocina är ett riktigt bergigt land. 
Största delen av bergsområdena är klädda med skog. 
Den högsta toppen heter Maglic och är 2 386 meter hög.
Längs floden Sava och vid landets lilla kustremsa är marken bördigare. 
Där odlas plommon, fikon, tomater och tobak.
Runt staden Zenica bryts stora mängder brunkol och järnmalm.