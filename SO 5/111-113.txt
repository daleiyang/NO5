P 111
Ryssland.

Visste du att Ryssland är världens största land?

Det är så stort att det ligger i både Europa och Asien. 

Bergskedjan Uralbergen bildar gräns mellan de båda världsdelarna.

På dessa sidor kommer vi att läsa om den del av Ryssland som ligger i Europa.

Vasiliikatedralen i Moskva.

Natur och naturtillgångar

I västra Ryssland finns stora slätter med åkermark. 

Längre norrut finns stora barrskogar, som kallas för tajgan.

Allra längst upp i norr finns tundran. 

Här är vintrarna riktigt kalla och här växer bara mossor, lavar och gräs.

Rysk balett.

Inget annat land i världen har så mycket naturtillgångar som Ryssland.

I Sibirien bryter man järn, tenn, koppar och guld. 

I Uralbergen finns stora fyndigheter av stenkol, olja och naturgas.

Ryssland har också stora skogar som kan avverkas. 

Dessutom gör oljan, gasen och vattenkraften från landets stora floder att Ryssland är självförsörjande på energi.

Den ryska floden Volga är Europas längsta flod. 

I Volga fångar man fisken stör. 

Av störens rom tillverkar man den dyra delikatessen rysk kaviar.

Moskva - Europas största stad.

Rysslands huvudstad heter Moskva.

Staden är med sina 10 miljoner invånare Europas största stad.

Här kan du titta på den berömda Bolsjojbaletten. 

Den är känd för sina duktiga dansare. 

Moskva har också en världsberömd cirkus. 

Har du tur kan du kanske få se dansande björnar uppträda.

Vid Röda torget ligger Kreml. Ordet Kreml betyder fästning. 

I Kreml finns Rysslands regeringsbyggnader.

Vid torget ligger även den färgsprakande Vasilijkatedralen med sina vackra lökkupoltorn. 

Katedralen byggdes redan på 1500-talet på order av tsaren Ivan den förskräcklige.

Tsaren var så nöjd över katedralens skönhet, 

att han lär ha gett order om att arkitektens ögon skulle stickas ut. 

Detta för att arkitekten aldrig mer skulle kunna rita en så vacker byggnad till någon annan.

Att åka tunnelbana, metro, i Moskva är en upplevelse. 

Flera stationer är som smyckade palats. 

De är påkostade med marmorgolv och kristallkronor. 

Det är gott om skinande kakelgolv, marmor, konst, mosaiker, skulpturer och glittrande ljuskronor.

P 112
