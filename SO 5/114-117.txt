P 114
Vitryssland.

Varför heter landet Vitryssland?

En del forskare menar att för länge sedan bodde folket i närheten av landets stora träskområde. 

Ordet för träsk är på slaviska balato.

Kanske kommer namnet Belarus, som betyder Vitryssland, från detta ord.

Andra menar att namnet Vitryssland kommer av de vita dräkter, 

som folket i trakten hade på sig förr i tiden.

Visenter i nationalparken Belavezjskaja Pusjtja.

Natur och naturtillgångar.

Vitryssland består till stor del av lågland.

Det mesta är uppodlad åkermark, där det växer vete, potatis, sockerbetor och grönsaker.

Men här finns också stora lövskogar och barrskogar med inslag av myrmarker.

Stora torvmossar är därför vanliga i Vitryssland. 

Eftersom man kan elda med torv, bryter man loss torven i stora block.

Torven blir sedan billigt bränsle till fabriker, 

men den används även till att värma upp hus. 

Torven och skogen är Vitrysslands viktigaste naturresurser.

I nationalparken Belavezjskaja Pusjtja strövar hundratals visenter omkring.

Visenten är Vitrysslands nationaldjur. De är släkt med bisonoxar.

I Pripet-träsken trivs den sällsynta svarta storken. 

Svarta storkar i Pripetträsket.

Viktiga städer och platser.

Precis som flera andra länder i Östeuropa blev Vitryssland ett fritt land år 1991.

Tidigare hade landet varit en del av det stora Sovjetunionen.

Huvudstaden i Vitryssland heter Minsk.

Här tillverkas traktorer av märket Belarus.

Staden Minsk förstördes nästan helt under andra världskriget.

Andra stora städer är Brest, Vitsebsk, Homel och Mahiljou.

I staden Homel tillverkas TV-apparater och andra elektronikprodukter.

I staden Brest har man flera stora textilindustrier.

Mahiljou har tillverkning av bilar och kemiska produkter.

Vitryssland kallas ibland för Potatislandet.

Blinier är omtyckt bland vitryssar. 

Det är små, runda pannkakor, som serveras med en syrlig, tjock grädde, smétana.

Marc Chagall. var en berömd konstnär som föddes i staden Vitsebsk.

Större delen av sitt liv bodde han och arbetade i Frankrike.

P 115
Vad kan du om Vitryssland?

Måla Virtysslands flagga.

Vitrysslands karta.

Ta fram din kartbok och slå upp Vitryssland.

Vilka platser är markerade på kartan här bredvid?

tätort. vatten.

Frågor om Vitryssland.

Varför är torv viktigt för Vitryssland?

Berätta någon fakta om visenter.

Hur tror man att landet Vitryssland fått sitt namn?

P 116
Ukraina. Krimkrisen.

Ukraina är det näst största landet i Europa. 

Landet blev självständigt år 1991, efter att länge ha tillhört Sovjetunionen.

I februari 2014 startade en politisk kris i Ukraina. 

Den dåvarande presidenten flydde då landet, 

vilket senare ledde till en rysk invasion av Krimhalvön.

Oroligheter förekom även i östra Ukraina, 

sedan ryskvänliga ukrainska medborgare stött den ryska invasionen.

Natur och naturtillgångar.

Nästan hela Ukraina består av ett lågland med stora slätter. 

Mer än hälften är uppodlad åkermark. 

I sydväst skär en del av den stora bergskedjan Karpaterna in i landet.

Floden Dnepr rinner ut i Svarta havet.

Här ligger den stora halvön Krim. 

Innan Krimkrisen åkte många turister hit för att sola och bada. 

Även staden Odessa ligger vid Svarta havet. 

Här kan turister få pröva på att bada i hälsosamma gyttjebad.

Ukrainas jordar hör till de bördigaste i världen. 

Här odlas vete, solrosor, potatis, sockerbetor och grönsaker. 

På Krimhalvön odlas vindruvor, som används till att framställa mousserande vin.

Norr om Svarta havet ligger Kryvij Rih, som har Europas största område med järnmalm. 

Staden har en stor tillverkning av stål, som exporteras till andra länder.

Charkiv och Donetsk är två stora industristäder i östra Ukraina. 

Här finns stora fyndigheter av kol, som används till bränsle i fabrikerna.

Azovska sjön är en väl avgränsad bukt av Svarta havet. 

Här trivs pelikaner och hägrar. I sjön lever stören. 

Det är från denna fisk, som man får den dyrbara lyxvaran rysk kaviar.

Sofiakatedralen i Kiev. Viktiga städer och platser.

Den stora floden Dnepr rinner genom huvudstaden Kiev. 

I staden finns många vackra kyrkor med gyllene kupoler.

Särskilt känd är den ståtliga Sofiakatedralen.

Den dominerande religionen i Ukraina är den ortodoxa kristendomen.

I Sofiakatedralen i Kiev ligger det ortodoxa helgonet Anna av Novgorod begravd. 

Hon hette egentligen Ingegerd Olofsdotter och var dotter till den svenske kungen Olof Skötkonung i Sigtuna.

Ingegerd gifte sig med storfursten i Kiev och blev på så sätt storfurstinna i det gamla Kievriket.

Jalta är en populär badort vid Krims kust. 

Här trivs även den rosa flamingon.

Vid Poltava led den svenske kungen Karl XII och hans karoliner ett stort nederlag mot tsar Peter och Ryssland år 1709.

Kärnkraftsolyckan i Tjernobyl.

I norra Ukraina ligger Tjernobyl.

Här inträffade en svår kärnkraftsolycka år 1986. 

Livsfarlig radioaktiv strålning spreds ut i luften och många dog av strålskador.

Ännu idag finns strålning kvar i naturen.

I stora områden går det fortfarande inte att odla marken och man kan inte äta fisk,

svamp eller bär som kommer härifrån.

P 117
Vad kan du om Ukraina? Måla Ukrainas flagga. Ukrainas karta.

Ta fram din kartbok och slå upp Ukraina.

Vilka platser är markerade på kartan här bredvid?

tätort. halvö. vatten. Frågor om Ukraina.

Vilka olika naturtillgångar finns det i Ukraina?

Vilken religion dominerar i Ukraina?

Berätta vilka konsekvenser som kärnkraftsolyckan i Tjernobyl har fått.
