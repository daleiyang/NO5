Belgien. Ett trespråkigt land. Belgien är ett trespråkigt land. 
I norra delen av landet, som kallas för Flandern, talas det nederländska.
I Vallonien, som ligger i söder, talas det franska.
Dessutom talas det tyska i en liten del av det östra Belgien. 
Idag är det många människor från framförallt Flandern, men även från Vallonien, 
som vill att landet Belgien ska delas i två delar.
Atomium i Bryssel. Natur och naturtillgångar.
Belgien är ett lågland med mycket åkermark och betesmark. 
I söder finns det mer av skog och berg. Här ligger den stora bergskedjan Ardennerna.
Det är härifrån som den stora, starka Ardennerhästen kommer. Den kan väga upp till 900 kg.
Den lilla kålsorten rosenkål odlas mycket i Belgien. Den kallas också för just brysselkål.
I Belgien finns många moderna industrier.
De tillverkar bland annat bilar och vapen, men även en hel del andra stålprodukter.
Frukt, grönsaker och slipade diamanter är också viktiga exportvaror.
Viktiga städer och platser.
Belgiens huvudstad heter Bryssel. Det är en viktig stad för EU (Europeiska unionen).
I staden kan du titta på den 120 meter höga byggnaden Atomium. 
Den föreställer en järnatom, som är förstorad 165 miljarder gånger. 
I Bryssel finns även en liten rolig staty, som föreställer en kissande pojke.
Statyn heter Manneken Pis.
Antwerpen är landets näst största stad. Här finns en stor handel av slipade diamanter. 
Diamanter som är slipade, gnistrar på ett vackert sätt i ljuset.
Kanske känner du till seriehjälten Tintin? 
Han skapades av journalisten Georges Remi, men som kallade sig Hergé på serieböckerna. 
I Bryssel har Tintin ett eget museum. 
Staden Brugge är en gammal fin medeltidsstad. 
Den är framförallt känt för sin tillverkning av vackra knypplade spetsar.