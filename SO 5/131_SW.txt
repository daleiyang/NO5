Portugal. Lissabon är Portugals huvudstad.
Vid huvudstaden Lissabon mynnar floden Tejo ut i Atlanten.
Staden är byggd på båda sidor av floden. 
Den äldsta delen av Lissabon är byggd på branta kullar.
Här kan man åka med gula spårvagnar upp och ner för backarna. 
På några ställen går det att använda hiss och bergbana. 
I Lissabon finns två riktigt berömda broar. 
Den så kallade 25 aprilbron är, med sina 3 255 meter, Europas längsta hängbro. 
Den nybyggda Vasco da Gama-bron är, med sina 17 185 meter, Europas längsta bro alla kategorier.
Vasco da Gama-bron.
Viktiga städer och platser.
År 1755 drabbades Lissabon av en stor jordbävning. 
Den efterföljande havsvågen (tsunamin) dödade mer än 50 000 människor.
I söder ligger den vackra Algarvekusten. 
Hit kommer miljontals turister för att besöka kända orter som Albufeira och Faro.
Porto är Portugals näst största stad.
Under romartiden hette staden Portus Cale, som senare gav namn åt hela landet.
Madeira är en blomsterö som tillhör Portugal. 
Ön ligger 60 mil utanför Afrikas kust.
Azorerna är en annan ögrupp som tillhör Portugal. 
Namnet betyder Hököarna. Azorerna ligger nästan mitt i Atlanten.
Kap Roca är Europas fastlands västligaste punkt.
Algarvekusten. Natur och naturtillgångar.
Portugal är bergigt och kuperat i norr. 
Här finns även djupa floddalar. 
I söder är landskapet plattare med mera åkermark och skogar. 
Portugals kust är omväxlande med både klippor och sandstränder.
Portugiserna har alltid levt nära havet. 
Varje dag ger sig fiskebåtar ut längs landets gränser. 
Till havs fångas svärdfisk, tonfisk och sardiner. 
Sardiner läggs på burk och blir till fiskkonserv. 
Portugal har världens största skogar av korkek. 
Av den avskalade barken tillverkas främst vinkorkar, men även golv och skosulor. 
I Portugal tillverkas även det berömda portvinet. 
Det har fått sitt namn efter att det brukade skeppas ut från staden Porto. 
Vasco da Gama. Stor sjöfartsnation.
Många berömda sjöfarare kommer från Portugal.
Bartholomeu Diaz var en sjöfarare som blev först att nå fram till Afrikas sydspets år 1488. 
Vasco da Gama var först med att finna sjövägen till Indien år 1499, 
medan Ferdinand Magellan ledde den allra första världsomseglingen.