Kroatien. Viktiga städer och platser.
Kroatien blev ett eget land år 1991.
Efter ett fem år långt krig gjorde man sig helt fria från det gamla Jugoslavien år 1995.
Landets huvudstad heter Zagreb och ligger vid floden Sava. 
I södra Dalmatien ligger den tusen år gamla staden Dubrovnik.
Runt den vackra medeltidsstaden går det en välbevarad ringmur.
I norra Kroatien ligger området Istrien med alla sina historiska platser.
I staden Pula finns en stor romersk teater.
Rijeka har en stor hamn med flera skeppsvarv.
Plitvicesjöarna är en väldigt omtyckt nationalpark. 
Här finns glittrande vattenfall och vackra landskap. 
Bland kroater är det populärt att gifta sig i parken.
I Split finns ett pampigt romerskt palats.
Palatset är ett av de bäst bevarade romerska byggnaderna i världen.
Zadar har ett vackert fiskeläge, som många turister besöker.
Dubrovnik. Natur och naturtillgångar.
Östra Kroatien kallas för Slavonien och här finns landets bästa jordbruksmark.
Här odlar man främst vete och majs, men även slavonsk ek. 
Av ekträet tillverkas vintunnor, som säljs till andra länder.
Kroatien har en lång kustremsa mot Medelhavet. 
Här ligger det vackra Dalmatien med alla sina tusentals skärgårdsöar. 
Det är ifrån Dalmatien den svartprickiga hundrasen dalmatiner kommer.
I den norra delen, som kallas för Istrien, är landskapet mer kuperat. 
Längs kusten ligger populära turistorter som Pula, Rovinj, Porec och Umag.
Slovenien. Viktiga städer och platser.
Slovenien är ett rikt land, som ligger i bergskedjan Alpernas sydöstra hörn.
Tidigare tillhörde Slovenien det gamla Jugoslavien. 
Slovenien utropade sin självständighet år 1991.
Huvudstaden Ljubljana ligger mitt i Slovenien. 
Idag tillverkas mycket möbler, tyger och maskiner i Ljubljana.
De stora städerna Maribor och Kranj har flera sko- och textilindustrier. 
Slovenien har en liten kuststräcka mot Medelhavet. 
Här ligger de omtyckta turistorterna Portoroz, Koper och Piran.
I Karstområdet ligger den lilla orten Lipica.
Det är härifrån de vita lipizzanerhästarna kommer. 
Det är dessa hästar som används på den berömda Spanska ridskolan i Wien i Österrike. 
Postojnagrottorna. Natur och naturtillgångar.
Slovenien är ett bergigt land med en hel del skog. 
I öster finns det bördig åkermark.
I området Karst finns det många underjordiska gångar och mäktiga grottor.
De imponerande Postojnagrottorna har ett 17 km långt grottsystem. 
Grottorna har skapats av den underjordiska floden Pivka, 
som under miljoner år har grävt sig fram i underjorden.