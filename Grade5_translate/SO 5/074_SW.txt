Storbritannien.
Storbritannien består av de fyra delarna England, Skottland och Wales.
Man brukar även räkna hit Nordirland, även om denna del är mera självständig.
I Storbritannien bor det över 60 miljoner människor.
De allra flesta bor i England, som också är den största delen av Storbritannien.
Tower Bridge i London.
Natur och naturtillgångar.
I Storbritannien är det vanligt med dimmigt och renigt väder. 
Regnet gör så att det växer bra. I England är också mycket av marken uppodlad. 
Här finns gott om åkrar och betesmarker.
I norra och västra Storbritannien ligger Skottland och Wales.  Där är landskapet mer kuperat och bergigare. 
Här finns även flera djupa sjöar och stora ljunghedar.
I haven runt Storbritannien finns det gott om fisk. 
Storbritannien är också en stor fiskenation som fångar torsk, kolja, spätta och makrill. 
Kanske är det därför maträtten fish and chips - friterad fisk med pommes frites - har blivit en riktig nationalrätt.
Under Nordsjöns botten har man även hittat olja och naturgas. 
Av olja och gas tillverkas elektricitet, men även plaster, färger och mediciner.
Big Ben och Parlamentshuset i London.
Viktiga städer och platser.
Storbritanniens huvudstad heter London. Den ligger vid floden Themsen i södra England. 
Vid floden ligger det stora Parlamentshuset, med sin berömda klocka Big Ben. 
Inte långt härifrån ligger Buckingham Palace, som är drottningens bostad. 
Andra kända sevärdheter i London är Tower Bridge och London Eye.
I London spelas också den berömda tennisturneringen Wimbledon.
I södra England ligger de kända universitetsstäderna Oxford och Cambridge.
I Cornwall ligger slottet Tintagel. Här lär den berömde kung Arthur ha bott.
Hästkapplöpningen Grand National avgörs varje år utanför Liverpool.
London Eye i London.