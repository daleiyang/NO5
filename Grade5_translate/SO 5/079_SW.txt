Frankrike.
Katedralen Notre Dame.
Natur och naturtillgångar.
Norra och västra Frankrike består av mycket åkermark. 
Östra delen av landet är mera kuperat och bergigt. 
Här ligger också bergskedjan Alperna. 
I söder vid det soliga Medelhavet finns kust med långa stränder och karga klippor.
Frankrike är Europas största jordbruksland. 
En tredjedel av landets yta består av uppodlad mark och betesmarker.
Frankrikes milda klimat passar bra för odling. 
Bönderna odlar säd och potatis, men även vindruvor. 
Frankrike är ett av världens största vinländer. 
Mycket av vinet som tillverkas exporteras med god förtjänst till andra länder.
Många fransmän arbetar i bilindustrier.
Kända franska bilmärken är Renault, Peugeot och Citroen.
I Toulouse tillverkas de franska flygplanen Concorde och Airbus.
Slottet Versailles.
Den goda matens land.
Frankrike är den goda maten och dryckernas land.
Här tillverkas berömda viner från Bordeaux, Bourgogne och Champagne.
Välsmakande franska ostar är Camembert, Brie och Roquefort.
I norra Frankrike är man specialister på skaldjur som ostron, musslor och hummer. 
I alla franska städer och byar har man sitt eget bageri, som varje morgon bakar rykande färska baguetter och croissanter.
Paris - Frankrikes huvudstad.
Paris är Frankrikes huvudstad. 
Om du vill förflytta dig snabbt genom staden använder du tunnelbanan, metron. 
Kända byggnader i Paris är Eiffeltornet, Triumfbågen och den stora katedralen Notre Dame.
I det väldiga konstmuseet Louvren hänger den berömda målningen Mona Lisa. 
Strax utanför Paris ligger det storslagna slottet Versailles.
Eiffeltornet.