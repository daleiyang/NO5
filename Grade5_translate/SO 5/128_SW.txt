Södra Europa. Länderna vid Medelhavet.
Länderna i södra Europa ligger vid eller mycket nära Medelhavet. 
I den region som vi kallar södra Europa finns länderna Portugal, Spanien, 
Italien, Grekland, Slovenien, Kroatien, Serbien, Bosnien och Hercegovina, 
Montenegro, Kosovo, Makedonien och Albanien.
Till södra Europa brukar man också räkna ett antal mikrostater, som är riktigt små. 
Ibland är dessa länder inte större än en svensk småstad. 
Till dessa mikrostater räknas Andorra, San Marino och världens minsta land, Vatikanstaten.
Dessutom hör de båda öarna Malta och Cypern till länderna i södra Europa.
Så gott som alla länder i södra Europa ligger på tre stora halvöar, som stäcker sig ut i Medelhavet.
Längst i väster ligger den Pyreneiska halvön. 
Här hittar vi länderna Portugal, Spanien och Andorra. 
Halvön har fått namnet efter bergskedjan Pyrenéerna.
Italien och de två mikrostaterna San Marino och Vatikanstaten ligger på den Apenninska halvön. 
Den här halvön har fått namn efter bergskedjan Apenninerna.
I öster ligger Balkanhalvön med länderna Grekland, Albanien och Makedonien.
Norr om Balkanhalvön ligger länderna Slovenien, Kroatien, Serbien, Bosnien och Hercegovina, Montenegro och Kosovo.
Karta över länderna i södra Europa.
PORTUGAL. Lissabon. SPANIEN. Madrid. FRANKRIKE. ANDORRA. Sardinien. Medelhavet.
SAN MARINO. ITALIEN. Rom. Sicilien. MALTA. 
SLOVENIEN. KROATIEN. BOSNIEN. SERBIEN. MONTENEGRO. KOSOVO. MAKEDONIEN. ALBANIEN. GREKLAND.
Torra och varma somrar.
Länderna i södra Europa ligger i den subtropiska klimatzonen. 
Här är somrarna mycket varma och torra, medan vintrarna är milda och fuktiga.
För de länder som ligger kring Medelhavet.
brukar man även säga att de har ett medelhavsklimat. 
På somrarna är det inte ovanligt att dagstemperaturen går över 30 grader.
Somrarna är torra och varma vid Medelhavet.