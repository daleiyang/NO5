Centrala Europa.
Höga berg och långa floder.
I den region som vi kallar centrala Europa ligger länderna Schweiz, Österrike, Ungern, Liechtenstein, Tjeckien och Slovakien.
Genom flera av dessa länder breder de väldiga bergskedjorna Alperna och Karpaterna ut sig.
Flera bergstoppar i Alperna är riktigt höga. Några av de högsta är Mont Blanc (4810 m) Monte Rosa (4634 m) Gross Glockner (3792 m) och Matterhorn (4478 m).
I Karpaterna hör bergstopparna Gerlachovsky stit (2655 m) och Rysy (2499 m) till de allra högsta.
Flera av Europas floder börjar som små bäckar i Alperna eller Karpaterna.
Floderna fortsätter sedan att rinna genom länderna i centrala Europa.
Floderna Rhen och Rhöne börjar t.ex. sin resa i Alperna.
Andra floder rinner upp i bergskedjan Karpaterna som ligger i Tjeckien och Slovakien.
Sådana floder är Elbe, Vlatava och Morava.
En tredje flod, Donau, börjar i Tyskland men rinner sedan bland annat genom tre av länderna i centrala Europa, 
nämligen Österrike, Slovakien Ungern.
Karta över länderna i centrala Europa.
FRANKRIKE, Bern, SCHWEIZ, TYSKLAND, LIECHTENSTEIN, ITALIEN, Prag, TJECKIEN, Wien, ÖSTERRIKE, SLOVENIEN, POLEN,
SLOVAKIEN, Bratislava, UNGERN, Budapest, KROATIEN, SERBIEN, UKRAINA, RUMÄNIEN,
Jordbruk och gruvbrytning.
I centrala Europa har man flera olika naturtillgångar. 
Både i Österrike och Ungern finns stora slätter, som blivit bördig åkermark. 
Där odlar bönderna spannmål, frukt, grönsaker och andra grödor med bra förtjänst.
Många av länderna i centrala Europa ligger i bergsområden. 
Bergen innehåller bland annat kol, järnmalm, bauxit och salt, som man bryter i olika gruvor.
Eldning med kol ger föroreningar.
Kolet har länge varit en viktig naturtillgång.
Framförallt i Tjeckien och Slovakien har man brutit stenkol och brunkol från gruvor.
Kolet har man sedan använt till att elda med för att få elkraft och värme.
Men att elda med kol bildar föroreningar som är skadliga för människor, djur och natur. 
När koldioxid släpps ut blir klimatet varmare och svavelutsläpp gör så att skogar och vattendrag försuras.