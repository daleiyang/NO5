ICKE FÖRNYBARA ENERGIKÄLLOR. Fossila bränsle.
Olja, kol och gas är fossila bränslen.
De bildades för väldigt lång tid sedan av döda växter och djur, 
som pressats ihop i jordskorpan.
För att få upp olja och naturgas borrar man djupt ner i berggrunden eller i havsbottnen.
Till havs använder man stora plattformar, varifrån själva borrandet sker.
Ryssland, USA och Saudiarabien är de länder i världen som utvinner mest olja.
I Europa har Storbritannien och Norge stora tillgångar av både olja och naturgas under havsbottnen i Nordsjön.
Kina är det land som producerar mest kol i världen. 
I Europa bryts det mycket kol i Tyskland, Polen, Ryssland och Ukraina.
Kol bryts i gruvor eller dagbrott. 
I ett dagbrott bryter man kol direkt vid jordytan utan att gräva några tunnlar under jord.
Olja är den energikälla som vi använder oss mest av.
Det beror främst på att det är av olja som bensin tillverkas. 
Bensinen behövs till alla bilar som finns i Europa.
En stor nackdel när vi använder olja, gas och kol är att vi påverkar miljön.
Det beror på att när vi eldar med fossila bränslen,
släpper vi ut olika ämnen som kommer ut i luften.
För att få upp oljan och gas borrar man djupt ner i havsbottnen från stora plattformar.
Svavel, som är ett av dessa ämnen, skadar sjöar och skog genom försurning. 
Ett annat ämne som släpps ut i stora mängder är koldioxid.
Koldioxid är inte giftig, men det påverkar vårt klimat så att det blir varmare. 
Detta är inte bra, eftersom vissa länder då kan få det alltför torrt för att kunna odla.
Andra områden kan drabbas av oväder och översvämningar. 
Polaris och glaciärer kan komma att smälta, vilket kan leda till att havsytan stiger. 
Detta kan ge svåra översvämningar vid kusterna.
Kärnkraft. 
I ett kärnkraftverk använder man uran som bränsle för att framställa energi.
När man klyver atomkärnor från ämnet uran, 
bildas det värme som man sedan kan omvandla till energi.
Kärnkraftens fördelar är att det ger stora mängder energi och att det inte släpper ut någon koldioxid, 
som påverkar vårt klimat.
Men kärnkraften har även en del nackdelar. 
Om det inträffar en olycka vid ett kärnkraftverk, kan det bli en katastrof.
Då kan radioaktiv strålning från uranet läcka ut och ge allvarliga skador på människor, djur och natur.
År 1986 skedde just en sådan olycka vid ett kärnkraftverk i Tjernobyl i Ukraina.
Dessutom avger allt avfall från ett kärnkraftverk radioaktiv strålning.
Avfallet måste därför lagras i berggrunden i tusentals år.
I ett kärnkraftverk använder man uran som bränsle.