Nederländerna.
Ett land som ligger lågt.
Nederländerna är ett litet land som ligger vid Nordsjön.
Nära hälften av landets yta ligger faktiskt under havsytans nivå. 
De stora områdena som har torrlagts kallas för poldrar.
Den största delen av Nederländernas yta är idag jordbruksmark. 
Man kan inte låta bli att lägga märke till landets väldiga tulpanodlingar. 
Tulpanlökarna exporteras till många länder.
Väderkvarn vid kanal.
Natur och naturtillgångar.
Nederländerna är ett litet land. 
Det är ungefär lika stort som Skåne och Småland tillsammans. 
Ändå bor här 16 miljoner människor.
Nederländerna är ett utpräglat lågland med mycket fin åkermark och bra betesmark. 
Genom landet rinner flera floder och på många ställen har man anlagt kanaler. 
Nederländerna har ett modernt jordbruk.
Här odlas grönsaker och blommor som säljs till andra länder. 
Man har även gott om mjölkkor. 
I Nederländerna tillverkas många goda ostar. 
Gouda, Maasdamer och Edamer är tre välkända ostsorter.
Anne Frank hette en judisk flicka från Amsterdam.
Under andra världskriget gömde sig Anne och hennes familj på en vind i två år. 
Till slut blev familjen upptäckta och förda till ett tyskt fångläger.
Anne var bara 16 år när hon dog i lägret. 
Hennes dagbok från denna hemska tid gavs ut som bok efter krigets slut.
Skridskoåkning på isbelagda kanaler.
Viktiga städer och platser.
Amsterdam är Nederländernas huvudstad.
Staden är genomkorsad av kanaler och en del av stadens invånare bor faktiskt på platta pråmar. 
Amsterdam är även känd för diamanthandel. 
Här slipas diamanter till värdefulla smycken.
Landets parlament eller regering finns inte i Amsterdam. De finns istället i Haag.
Rotterdam has one of the world's largest ports.
Här ligger också den ståtliga Erasmusbron som är 139 meter hög.
På många ställen i landet finns stora Anläggningar, som visar fantastiska shower med delfiner och späckhuggare.
På vintrarna fryser ofta landets kanaler till is. 
Då passar många på att ta fram långfärdsskridskorna.
Nederländerna kallas ofta för Holland.
Men Holland är egentligen bara en del av landet Nederländerna.