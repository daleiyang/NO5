Rumänien. Rumänien styrdes av en diktator.
Under många år styrdes Rumänien av en diktator som hette Nicolae Ceausescu.
År 1989 gjorde Rumäniens befolkning uppror och störtade Ceausescu.
Sedan dess har folket i Rumänien sakta fått det bättre, 
men fortfarande är det många som har det svårt.
Idag är Rumänien en av de nyare medlemmarna i EU, Europeiska unionen.
Natur och naturtillgångar.
Rumänien är ett bergigt land med stora skogar. 
Mitt i landet sträcker sig, som en stor båge, den mäktiga bergskedjan Karpaterna. 
Den högsta toppen i Rumänien. heter Moldoveanu och är 2 544 meter hög.
I bergen finns fyndigheter av stenkol, samt malmer som innehåller järn, bly, koppar, zink och uran.
I sydöstra delen av landet finns stora åkermarker. 
Här kan man se stora fält med vete, majs, solrosor, sockerbetor och grönsaker.
Den stora floden Donau rinner genom Rumänien. 
När Donau mynnar i Svarta havet, har det bildats ett stort delta.
Ett delta är ett område som är fullt med små floder, öar och träsk.
I detta delta stortrivs fåglar. 
Här häckar pelikaner, hägrar och så förstås Europas tyngsta fågel, som heter stortrapp. 
Den kan väga upp till 18 kg.
Vid Svarta havet ligger många badorter med långa inbjudande badstränder.
För oss svenskar är nog Mamaia den mest kända turistorten.
Strax söder om Mamaia ligger Constanta, som är landets största hamnstad.
Hägrar och pelikaner i Donaudeltat.
Viktiga städer och platser.
Rumäniens huvudstad heter Bukarest och ligger i den södra delen av landet. 
I staden finns många stora byggnader kvar sedan den kommunistiska tiden. 
Det gamla kungaslottet Athenaeum i Bukarest är idag ombyggt till ett konserthus.
Brasov är Rumäniens stora vintersportort.
Här kan du åka skidor ner för Karpaternas branter.
Vid Sibiu ligger ruinen av den väldiga borgen Burgen Slinic,
som idag besöks av många turister.
I konstnärsstaden Tirgu Jiu står ett märkligt monument - Den oändliga pelaren.
Greve Dracula. är berättelsen om en vampyr som sög blod från människor. 
Hans förebild levde på 1400-talet 
och hette Vlad III Dracula Tepes 
och lär ha varit minst lika grym som berättelsernas Greve Dracula.