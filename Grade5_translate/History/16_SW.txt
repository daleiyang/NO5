Gustav har Koll på folket.
Numera kan du snabbt ta reda på vad som händer och har bestämts i Sverige genom tv, radio, tidningar och internet. 
Så var det inte på vasatiden. 
Men Gustav hade ändå bra knep för att snabbt få ut vad han hade bestämt till folket. 
Med hjälp av präster, brev, fogdar och skrivare kunde han föra ut vad han ville och hålla koll på alla som bodde i hans rike.
Prästerna berättade om Gustavs beslut.
Efter reformationen bestämde kungen över kyrkan och prästerna.
Gud och den kristna tron var fortfarande mycket viktiga för alla människor. 
Varje söndag var alla tvungna att gå till sin kyrka, precis som på medeltiden. 
När prästen hållit sin predikan läste han upp nyheter från kungen. 
Det kunde ta en halvtimme och handla om nya regler och skatter som kungen befallde. 
På så sätt visste kungen att alla i riket fått höra vad han hade beslutat.
Gustav sKrev många brev.
Kung Gustav skrev många brev till fogdar, bönder och sin familj. 
Gustav lade sig i allt, till exempel hur bönderna skötte sina åkrar. 
Ofta var han arg och misstänksam när han skrev.
Till en av sina skrivare som inte hade hört av sig som han skulle, 
skrev Gustav och frågade om 
”några käringar trollat bort hans förnuft eller om han fått munnen igensydd och händerna bundna så att han inte kunde tala eller skriva mer”. 
Många av Gustavs brev finns kvar än idag på Riksarkivet i Stockholm.
Här är ett av Gustavs många brev.