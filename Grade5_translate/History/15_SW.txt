Boktryck. Det tryckta ordet gav Gustav makt!
Ett bra knep att sprida vad man tyckte var att trycka böcker. 
Den som kunde trycka böcker hade alltså stor makt. Det förstod Gustav Vasa. 
Han startade ett eget kungligt boktryckeri i Stockholm. 
Han stängde också boktryckerier som tryckte böcker han inte tyckte om. 
Det kunde till exempel vara böcker som var mot reformationen.
Lösa bokstäver. Tryckpress. Så här gick det till i ett boktryckeri.
Forskarna tror att Johan Gutenberg i Tyskland uppfann boktryckarkonsten på 1400-talet. 
Det är en av historiens viktigaste uppfinningar. 
Nu kunde man snabbt trycka samma sida i många exemplar istället för att sitta och skriva av den långsamt för hand. 
Det blev mycket billigare att göra böcker. 
Fler hade råd att köpa dem. Så här gick det till i tryckeriet:
Tryckaren plockade ihop lösa typer, det vill säga bokstäver, till ord och meningar.
När en boksida var färdigplockad färgades sidans typer med bläck.
I tryckpressen tryckte man sedan papper efter papper mot de färgade typerna.
Boksidorna fick torka och syddes ihop till böcker.
Färdiga böcker packades i tunnor. 
På 1500-talet packade man allt från sill till böcker i tunnor.
När den första svenska Bibeln trycktes år 1541 skickade man ut ett exemplar till varje kyrka i hela Sverige.
Varför är boktryckarkonsten en av historiens viktigaste uppfinningar?