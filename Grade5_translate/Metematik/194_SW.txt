Division med 10, 100 och 1 000.
DIVISION AV TAL I DECIMALFORM.
När man dividerar ett tal i decimalform med 10, 
kommer alla siffror i talet att få ett 10 gånger mindre värde. 
Tiotalssiffran blir entalssiffra, entalssiffran blir tiondelssiffra och så vidare. 
Det betyder till exempel att 14,5/10 = 1,45.
Siffrorna flyttar lika många steg åt höger som det är nollor i 10.
hundratal. tiotal. ental. tiondel. hundradel.
Om vi istället dividerar 14,5 med 100 kommer alla siffror i talet att få ett 100 gånger mindre värde.
Vi får då att 14,5/100 = 0,145.
Siffrorna flyttar lika många steg åt höger som det är nollor i 100. 
Eftersom siffrorna flyttar två steg får vi lägga till en nolla och skriva 14,5 som 014,5. 
En eller flera nollor i början av talet förändrar inte talets värde. 
Här flyttar till exempel siffran 1 från positionen för tiotal till positionen för tiondelar.
hundratal. tiotal. ental. tiondel. hundradel. tusendel.
På liknande sätt kan vi visa att 14,5/1000 = 0,0145. 
Siffrorna flyttar lika många steg som det är nollor i 1 000. 
Eftersom siffrorna flyttar tre steg så får vi lägga till några nollor och skriva 14,5 som 0014,5. 
Nollorna i början påverkar inte talets värde.