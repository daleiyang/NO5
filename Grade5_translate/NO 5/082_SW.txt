Elektricitet och magnetism.
magneter finns överallt i vår omgivning.
På kylskåpet sätter du upp komihågglappar med magneter.
Det finns magnetlås som håller luckor och dörrar stängda.
betalkort har en magnetremsa och i datorns hårddisk finns magneter.
Järn och nickel är exempel på ämnen som är magnetiska.
Alla magneter har två poler: en sydpol och en nordpol.
Ibland markeras nordpolen med röd färg och sydpolen med vit färg.
Mellan dessa två poler finns ett magnetfält, även om man inte kan se det.
Magneter påverkar varandra.
Två lika poler stöter bort varandra och två olika poler dras till varandra.
Jorden är en magnet.
även jordklotet har två poler och ett magnetfält däremellan.
Den magnetiska sydpolen ligger längst i norr, vid den geografiska nordpolen.
Det är därför kompassnålens röda nordände dras mot norr.
faktaruta.
förr och nu.
en kompass är ett magnetiskt redskap.
Redan för många hundra år sedan började människor att använda kompass för att hitta rätt kurs när de seglade på haven.
Med hjälp av kartor och kompass började man kunna utforska världens alla hörn.
Hur fungerar en kompass?
Jo, kompassnålen är av järnmalm som är magnetisk.
Nålen flyter på vatten så att den kan vrida sig och vända sig.
Kompassnålens nordända pekar alltid mot norr.
bildtexter.
Jordmagnetens sydände ligger vid Nordpolen.
Det är därför kompassnålens nordände dras mot norr.
Jordens magnetfält är starkast vid polerna.
Där kan det uppstå ett fenomen på natthimlen, ett polarsken.
Det bildas av små partiklar som fastnat i magnetfältet.
På norra halvklotet kallas detta för norrsken och på södra halvklotet kallas det för sydsken.