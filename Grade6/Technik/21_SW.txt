ENKEL Teknik 21



Hållfasta och stabila konstruktioner



När man bygger hus, broar, järnvägar, kraftverksdammar och även möbler,



måste de vara stabila konstruktioner och samtidigt ha bra hållfasthet.



Att något är hållfast, betyder att materialet klarar bra av, om det trycks på det eller om det dras i materialet.



Det ska alltså vara hållbart.



Hållbara material



Man använder olika material, beroende på vad man ska bygga. 



Ofta väljs material efter vad konstruktionen får lov att kosta i pengar.



I byggkonstruktioner är vanliga material trä och metaller, 



men även naturmaterial som betong, tegel, porslin, gips och glas. 



Dessa material är tillverkade av sten och lera och har hög hållfasthet och tål även värme bra.



Även en del syntetiska material, som alltså är framtagna på konstgjord väg, är användbara. 



Främst då gummi och olika plaster. 



Dessa material är billiga att framställa. 



De kan även ha egenskapen, att vara elastiska, alltså töjbara.



Öresundsbron



Fackverk



När man till exempel bygger broar, vill man bygga stabilt, men ändå spara på material, eftersom en bro är en väldigt dyr konstruktion.



Genom att bygga med balkar av metall, får man en stabil konstruktion, som dessutom släpper igenom vinden.



En sådan byggteknik kallas för fackverk. 



Eiffeltornet i Paris är byggt med fackverksteknik.
