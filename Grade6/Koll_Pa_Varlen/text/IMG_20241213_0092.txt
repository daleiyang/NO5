Sjöar förändras ständigt och en sjö kan
till och med försvinna helt. Det kan bero
på flera saker. En orsak är att det vatten-
drag som rinner från sjön gräver sig allt
djupare ner i marken och tar då med sig
allt mer vatten.

En annan orsak är att avdunstningen
i torra områden blir så stor att den blir
större än nederbördsmängden.

En sjö kan också försvinna för att den
växer igen. Det är en naturlig process som
i dag går snabbare på grund av övergöd-
ning, det vill säga att för stora mängder
kväve släpps ut i vattendragen.

Aralsjön
En allt vanligare orsak är att sjöar sakta
försvinner på grund av att människan
leder bort för mycket vatten som används
till bevattning på åkrar eller i industrier.

Exempel på en sådan sjö är Aralsjön som
nästan helt har försvunnit. Det beror på
att sjön tappats på vatten som använts
till att bevattna stora odlingsområden,
framförallt bomullsfält i Uzbekistan och
Kazakstan.

Aralsjöns vattenyta har sjunkit med
nästan 20 meter sedan 1960-talet. Salt-
halten i sjön har ökat kraftigt. Tidigare
var den ungefär 1 procent, men nu är
den nästan lika hög som i Döda havet.
På den tidigare sjöbotten är det nu i
stället saltöken.

94

