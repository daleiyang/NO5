1*'

Tidszoner

Jordgloben är också indelad i 24 tidszoner. En tidszon är ett område på
jorden där klockan är precis lika mycket överallt. Nollpunkten räknas
från den längdgrad som går genom staden Greenwich i England. För
varje 15:e grad du förflyttar dig åt öster eller väster lägger du till eller
drar ifrån en timme för att veta vad klockan är. När klockan är 12.00 i
Greenwich är den 13.00 i Stockholm och 14.00 i Helsingfors.

OCEANEN

Det är ganska opraktiskt om tiden skiljer sig åt inom ett och samma land.
Därför följer zongränserna ofta landgränserna.

Stora länder delas däremot upp i flera tidszoner. Ryssland är det land
som har flest tidszoner, tio stycken. Det betyder att när klockan är 12.00
i Moskva är klockan 21.00 på Kamtjatkahalvön som ligger långt österut
i Ryssland.

Även USA och Kanada är indelat i flera tidszoner. Det skiljer tre timmar
mellan New York på USA:s östkust och Los Angeles på USA:s västkust.

När klockan är 12.00 i Stockholm är klockan lika mycket i Angolas
huvudstad Luanda, trots att det skiljer hundratals mil mellan länderna.
Det beror på att länderna ligger i samma tidszon.
