Chennai

En av världens största städer är Chennai
(Madras). Ingen vet hur många människor
som bor där, men siffran stiger för varje
dag. Staden växer ohämmat utåt och
uppåt. Varje skrymsle med tak kan bli en
bostad. I de centrala delarna av staden
bor människor i vad som en gång var
offentliga toaletter. Uppe på hustaken
har en egen stad vuxit fram. De som inte

har turen att hitta en ledig plats får helt
enkelt bo på gatan.

Toaletter saknas i stort sett överallt och
vattnet i stadens två floder är nästan stil-
lastående av föroreningar.

För många år sedan togs hundratals
bufflar till staden som ”renhållningsarbe-
tare”. De åt upp allt skräp. I dag fungerar
inte detta längre på grund av all plast
som slängs. När bufflarna äter plasten får
de ont i magen och blir sjuka.

På gatorna trängs cyklar, mopeder, bilar
och bussar med människor, kor och buff-
lar. För att minska störningar i trafiken
har stadsplanerarna bestämt att vissa
gator ska vara kofria.

På stadens jättelika soptippar samlar barn
och vuxna saker som kan återvinnas: glas,
gamla kläder och plastburkar.

Många barn växer upp på soptippen och
lever sedan hela sitt liv där. Det är få

av dem som kan läsa och skriva. Därför
finns det flera organisationer som startat
night schools. Det är skolor som öppnar
på kvällen, där barnen efter en lång
arbetsdag får möjlighet att lära sig räkna,
läsa och skriva.

49
