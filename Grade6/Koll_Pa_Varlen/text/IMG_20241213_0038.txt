Oväder i Nordamerika

Katastrofen i New Orleans

På eftermiddagen den 29 augusti 2005
drabbades staden New Orleans av en av
de värsta naturkatastroferna i USA nå-
gonsin. Då svepte orkanen Katrina

in över staden.

Stora delar av New Orleans ligger under
havsytans nivå. Mark har torrlagts och
stora skyddsvallar har byggts ut mot
Mexikanska golfen för att hålla undan
vattnet. När orkanen Katrina drog in över
staden brast skyddsvallarna och stora
mängder vatten forsade in. Snart täcktes
80 procent av New Orleans av vatten.
Människorna fick fly upp på hustak och
många blev fast där i flera dygn.

Orkanen Katrina gjorde mer än 100 000
människor hemlösa och cirka 1400 perso-
ner miste livet.

Tropiska cykloner

Tropiska cykloner är enorma virvelvindar
som får sin kraft från varmt havsvatten.
De bildas över tropiska hav när ytvattnet
är varmare än 27?C. Vindarna i tropiska
cykloner är starka och har en hastighet
på minst 33 meter per sekund. När de når
land kan de starka vindarna tillsammans
med kraftiga regn förstöra hus och leda
till översvämningar. Tropiska cykloner kan
också pressa havsvatten framför sig så

att enorma vattenmassor sveper in över
kusterna.

