- V;'!' -
Kiwifågeln är en symbol för Nya Zeeland.
Den kan inte flyga.

16

Nya Zeeland

Nya Zeeland har 4,3 miljoner invånare
och är ungefär hälften så stort som
Sverige. Landet består av två större öar,
Nordön och Sydön samt några mindre
öar. Klimatet och naturen på Sydön
påminner mycket om Norge med

höga berg och fjordar längs kusten.

På Nordön är klimatet varmare.

Där ligger huvudstaden Wellington,
men Auckland är den största staden.

Nya Zeeland har tillhört Stor-
britannien. Därför är engelska det
officiella språket tillsammans med
maori. Maori är ursprungsbefolkning-
ens språk. Mycket av maoriernas gamla
levnadssätt och språk förstördes när
britterna kom till öarna på 1830-talet.
Många maorier dog på grund av krig
och sjukdomar som britterna förde med
sig. Nu har deras situation blivit bättre
och deras kultur är accepterad.
Maoriernas krigsdans, Hakan, används
i dag av Nya Zeelands rugbylandslag
inför matcherna.

Mer än hälften av Nya Zeelands yta
är betesmark. Jordbruket är viktigt och
landet exporterar ull, kött och mjölk-
produkter. I Sverige kan vi köpa äpplen
och kiwi från Nya Zeeland.
