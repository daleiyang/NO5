Att leva på hög höjd

I Anderna finns många städer och byar som ligger på väldigt hög höjd. En av huvudstäderna
i Bolivia, La Paz, ligger 4 000 meter över havet och är världens högst belägna storstad. Sta-
den ligger alltså nästan på dubbelt så hög höjd som Kebnekaises topp.

Så här högt upp är luften betydligt tunnare eftersom den innehåller mindre syre. Om du
skulle besöka La Paz skulle du genast känna att du befann dig på hög höjd. Den tunna luften
gör att till och med en kort promenad i en uppförsbacke blir jobbigare än man kan tro. Det
beror på att kroppen inte får lika mycket syre. Om man är
ovan att vistas på hög höjd kan man drabbas av höjdsjuka. Då
blir man yr och illamående, men efter en vecka har de flesta
vant sig vid den höga höjden. Landningsbanorna på La Paz
flygplats är längre än på andra flygplatser på grund av att luft-
motståndet är betydligt mindre på så hög höjd.

Att bygga städer och leva på mycket hög höjd innebär en
del problem. Det är svårt att bygga vägar och järnvägar till
dessa platser. Därför är flyget viktigt för att stora städer som
La Paz skall fungera. Men det är besvärligt att frakta varor
till de små byarna runt staden. Det är också svårt att bedriva
jordbruk eftersom få grödor trivs på så hög höjd. Klimatet är
ofta blåsigt och kallt.

20

Eldslandet

I sydligaste Sydamerika ligger en ögrupp som heter Eldslan-
det. Ögruppen delas mellan Argentina och Chile. Härifrån
är det inte långt till Antarktis och därför är det isande kallt.
På Eldslandet finns höga berg med glaciärer men även stora
gräsområden där det betar får. De människor som bor här
arbetar med fårskötsel och fiske. Det finns även oljefyndig-
heter utanför kusten.

För länge sedan bodde det indianer på Eldslandet. När
spanska sjöfarare närmade sig ögruppen såg de brinnande
eldar ute på vattnet. Det var indianerna som fraktade läger-
eldar mellan öarna. Så fick Eldslandet sitt namn. Indianerna
klarade det iskalla klimatet, trots att de knappt använde några
kläder. Men när spanjorerna kom smittades många indianer
av olika bakterier och virus som européerna förde med sig och många av indianerna dog.

I dag finns inga eldslandsindianer kvar.

Sydamerikas sydligaste punkt, Kap Horn, ligger på Eldslandet. Kap Horn var förr ett fruk-
tat område för sjömän. Här är ofta dimma och det blåser hårda vindar från Sydpolen. Många
skepp har förlist i området utanför Kap Horn.

121

