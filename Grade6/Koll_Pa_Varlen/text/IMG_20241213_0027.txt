RegnsKogen Kryllar av liv

Regnskogen kryllar av liv. Mer än hälften av
världens växt- och djurarter lever i regnskogen.
Forskarna räknar dessutom med att det
fortfarande finns mängder av arter som ännu inte
har upptäckts.

Papegojor och tukaner är två färgstarka fågelarter som trivs
i regnskogen. De lever av frön och frukter. Tukanen känns igen
på den stora och färgglada näbben. Eftersom näbben är fylld av
lufthål är den inte så tung som den ser ut att vara.

Många apor har sina hem i regnskogen. Orangu-
tangerna lever i regnskogarna i Indonesien och
Malaysia. De använder sina starka armar för att
klänga runt bland trädkronorna i jakt på frukt.

Schimpanser och gorillor finns i de afrikanska
regnskogarna. Gorillorna lever största delen av sitt
liv på marken. Hanarna blir riktigt stora och kan
väga närmare 200 kilogram. :

Aporna är i dag hotade djurarter. Det beror
bland annat på att deras livsmiljö försvinner när
regnskogarna avverkas. En annan förklaring är att
de jagas för sitt kött.

Det finns en hel del djur som kan vara farliga för
människor i regnskogen. Giftiga grodor, alligatorer
och ormar trivs här. å :
”Världens största orm, anakondan, lever i regn-
skogarna i Sydamerika. Den trivs i vatten och är
en duktig simmare. Anakondan kan bli upp till 10
meter lång. Den är mycket stark och dödar sitt byte
genom att ringla sig runt det och sedan dränka eller
kväva det. Med sin storlek och styrka klarar ana-
kondan till och med av att döda krokodiler.

Den blå pilgiftgrodan lever bara i södra Surinam. Pilgift-
grodorna har fått sitt namn av att indianerna i Amazonas
doppar sina pilar i grodornas giftiga hudsekret. Grodorna
har starka lysande färger för att varna andra djur som vill
äta upp dem.

29

