Viktiga förutsättningar

Klimatet påverkar vad som går att odla i olika delar av världen.
Bananer och kaffe odlas bäst i ett varmt och fuktigt klimat.
Potatis och råg trivs där klimatet är kallare. Men det är inte bara
klimatet som avgör vad man kan odla. Vad det är för typ av jord
(jordmån) har också stor betydelse. De största jordbruksområdena
i världen finns därför i områden där jorden är näringsrik och lätt
att odla upp.

Exempel på grödor som odlas i olika klimatzoner
Tempererade zonen: - vete, potatis, majs, ris, hirs
Subtropiska zonen: — citrusfrukter, vindruvor, oliver

Tropiska zonen: kaffe, kakao, oljepalmer,
bananer, kassava

Jordbruket har gett allt större skördar under de
senaste årtiondena. Skördarna har ökat tack vare
många olika hjälpmedel:

» Maskiner av olika slag — gör att arbetet går
snabbare och att allt större ytor kan odlas upp.

e Konstbevattning — gör att det går att odla även
i torra områden.

Konstgödsel — tillför näring till jorden så att
grödorna växer bättre och snabbare.

+ Kemiska bekämpningsmedel — gör att grödorna
kan stå emot angrepp från skadedjur och ogräs.

Eftersom jordens befolkning ökar är det bra att
skördarna ökar. Men det är viktigt att hjälpmedlen
används på rätt sätt. För mycket konstbevattning
kan leda till vattenbrist och vissa bekämpningsme-
del kan skada djur och människor.

59

