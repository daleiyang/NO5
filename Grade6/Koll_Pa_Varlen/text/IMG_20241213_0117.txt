Världsdelen Sydamerika är nästan dubbelt så stor som Europa.
Gränsen mot Nordamerika följer gränsen mellan Colombia och
Panama. Till Sydamerika hör också flera öar och ögrupperna
Galapagosöarna och Falklandsöarna.

I västra Sydamerika ligger bergskedjan Anderna. Här finns
många vulkaner och området drabbas ofta av jordbävningar.

I norra Sydamerika växer regnskog och söder om regnskogen
breder den stora slätten Pampas ut sig.

Sydamerika har gott om naturresurser. Här bryts stora mäng-
der mineral som järn, koppar och tenn. Stora tillgångar av olja
finns i bland annat Venezuela. Även jordbruket är viktigt och de
grödor som odlas mest är majs, vete och ris.

Mer än halva Sydamerika har tropiskt klimat. I de sydligaste
delarna, kring Eldslandet, och på hög höjd i Anderna är det po-
larklimat. Mellan dessa varma och kalla områden är det subtro-
piskt klimat.

Största delen av Sydamerikas befolkning bor längs kusterna
i storstäderna Säo Paulo, Buenos Aires och Rio de Janeiro. Ur-
sprungsbefolkningen i Sydamerika är indianer. Här finns också
många ättlingar till invandrade européer och slavar från Afrika.

Det talas många språk i Sydamerika, bland annat flera olika
indianspråk. Det största språket är spanska, men i Brasilien talar
de portugisiska. Det beror på att kontinenten erövrades av span-
jorer och portugiser på 1500-talet.

Storlek: 17,8 miljoner km2
Folkmängd: 396 miljoner

Största land till ytan:

Brasilien, 8,6 miljoner km?
(19 gånger större än Sverige)

Största land till folkmängd:

Brasilien, 202,8 miljoner
invånare

Största stad:

Buenos Aires, 13,1 miljoner
invånare (Säo Paulo 20,8
miljoner i storstadsområdet)

Längsta flod:
Amazonfloden, 7 025 km

Största sjö:
Titicacasjön, 8 100 km?

Högsta berg:
Aconcagua, 6 962 m ö.h.

19
