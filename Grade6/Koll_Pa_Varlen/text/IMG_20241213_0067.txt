Arbetskraft

Vissa industrier behöver välutbildad
arbetskraft. Då lägger man industrin nära
högskolor, som till exempel i London och
Los Angeles där många it-företag finns.
Andra företag, till exempel textilindustrin,
lägger sin tillverkning där det finns billig
arbetskraft.

Råvaror
Många industrier ligger nära råvarorna
som de använder. Fabriker som tar
hand om fisk och skaldjur ligger nära
hamnar där fiskebåtarna lossar fång-
sten. Många träindustrier ligger ofta
nära stora skogsområden.

Transporter

Möjligheten att transportera varorna på ett
lämpligt sätt och till ett lågt pris kan också
bestämma var en industri placeras. Vissa
företag, som massa- och pappersindustrin,
behöver ligga nära hamnar eftersom varorna
är tunga och skrymmande. Andra placeras
nära stora flygplatser, till exempel telekom-
industrin. Tillgången till bra järnvägs- och
vägförbindelser är också viktig för många
industriföretag.

Marknad

Vissa industrier ligger nära stora städer,

till exempel mejerier och bryggerier.

I städerna bor det många människor som
kan köpa deras varor. Därför är det bra om
tillverkningen ligger i närheten.

För företag som exporterar varor till ett
annat land är det ofta mer lönsamt att
flytta hela tillverkningen dit. Ett exempel
på det är japanska bilar som numera både
tillverkas och säljs i USA.

