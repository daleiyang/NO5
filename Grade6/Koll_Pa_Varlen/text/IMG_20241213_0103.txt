Asien är den största världsdelen både till ytan och räknat i
antal människor. Mer än hälften av jordens befolkning bor här.
Världens två folkrikaste länder, Kina och Indien, ligger i världs-
delen. Båda länderna har en befolkning på mer än 1 miljard
människor.

Sydöstra Asien är ett av de mest folktäta områdena på jorden.
Men i Asien finns också områden som nästan är helt obebodda,
till exempel den stora bergskedjan Himalaya och Sibirien.

I Asien finns alla de fyra klimatzonerna, vilket innebär att kli-
matet skiftar från bitande kyla i norr till tropisk värme i söder.

I norr ligger Sibirien, ett stort tundraområde som sträcker
sig över stora delar av Ryssland och Kazakstan. Det kalla klima-
tet gör att naturen i Sibirien är karg med knappt någon växtlig-
het alls. Eftersom det är svårt att odla och bygga i den frusna
marken bor det inte så många människor här. På vintrarna kan
det bli riktigt kallt. Det är inte ovanligt med temperaturer på
-502C.

Södra och östra Asien har monsunklimat. Monsuner är
vindar som följer årstiderna. Under sommaren blåser vindarna
från havet in över kontinenten. De för med sig fukt och följden
blir kraftiga regn som pågår under flera månader. På vintern är
det tvärtom. Då är det kalla och torra vindar som blåser från
kontinenten ut mot havet.

Världsreligionerna har sitt ursprung i Asien. Kristendom,
islam, judendom, hinduism och buddhism uppstod i olika delar
av Asien. Religionerna har sedan spridit sig över hela världen.

Storlek:
44 miljoner km2

Folkmängd:
4216 miljoner

Största land till ytan:

Ryssland 17 miljoner km?

(37 gånger större än Sverige,
ligger i både Europa och Asien)
Kina, 9,6 miljoner km2

(21 gånger större än Sverige)

Största land till folkmängd:
Kina, 1365 miljoner invånare

Största stad:

Shanghai, 16 miljoner invånare
(Tokyo 33 miljoner i storstads-
området)

Längsta flod:

Chang Jiang (Yang-tse-kiang),
6 300 km

Största sjö:
Kaspiska havet, 374 000 km?

Högsta berg:
Mount Everest, 8 848 m ö.h.
