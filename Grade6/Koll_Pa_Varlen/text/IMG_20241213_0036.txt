T Jordaxeln lutar och det gör att norra och
södra halvklotet får olika mycket solljus
under olika delar på året. När vi har vinter på
norra halvklotet befinner vi oss på den del
av jorden som lutar bort från solen. På södra
halvklotet är det tvärtom, där är det som-
mar, eftersom den delen av jorden lutar mot
solen. När det är vinter i Sverige är det alltså
sommar i Australien och tvärtom.

Polarområdena

Polarområdena tillhör de mest ogästvänliga
områdena på jorden. Här är det kallt nästan
hela året. Stora delar täcks av snö och is. Den
vita snön och isen reflekterar solljuset tillbaka
ut i atmosfären. Det är en orsak till att klima-
tet är så kallt just här. Att jorden lutar märks
särskilt tydligt i polarområdena. På vintern,
när jorden lutar bort från solen, är det mörkt
dygnet runt. Då blir klimatet ännu kallare.
På sommaren är det i stället ljust hela dygnet.
Det kallas för midnattssol.

Antarktis

Antarktis är jordens sydligaste kontinent och
täcker en yta som är något större än Europa.
Nästan hela Antarktis täcks av stora glaciärer.
Isen är på många ställen ett par kilometer tjock.

Antarktis är den enda kontinenten på
jorden där det inte finns några bofasta män-
niskor. Det kalla klimatet gör att bara växter
och djur som klarar det extremt hårda klimatet
kan överleva här, till exempel mossor, lavar,
pingviner och sälar.

38

