Resurserna i berggrunden
Mineral
Berggrunden är uppbyggd av olika bergarter.
Bergarterna består av ett eller flera olika mineraler.
Det finns cirka 4 000 olika mineral som vi människor känner till, till exempel kol, diamanter, koppar, järn och guld.
Mineral är icke förnybara resurser.
Det finns bara en viss mängd mineral i jordskorpan.
Vissa forskare tror att det finns stora mängder mineral som ännu inte upptäckts.
Vi vet därför inte hur länge de kommer att räcka.
Några viktiga metaller
När berggrunden innehåller så mycket mineral att de lönar sig att bryta, kallas de för malmer.
Runt om i världen finns stora gruvor där man bryter bland annat järnmalm, kopparmalm och zinkmalm.
Av malmen framställs olika metaller.
Människan har använt metaller under tusentals år.
Några av de första metaller som användes var järn, koppar och guld.
De användes till verktyg, vapen och smycken.
Än i dag är järn, koppar och guld viktiga för oss, men vi använder också många andra metaller.
Koppargruva i Utah i USA.
Platina
Platina är en värdefull metall som är dyrare än guld.
Sydafrika och Ryssland är de länder som producerar mest platina.
Platina har stor motståndskraft mot syror och är också mycket hård.
Metallen används bland annat i jetmotorer och i kirurgiska instrument (som läkare opererar med).
Platina används också i kulspetsen på pennor, i smycken och i klockor.
Titan
Titan är en metall som inte rostar.
Den är stark men väger ändå lite.
Därför passar titan att använda i flygplan, ubåtar och rymdfarkoster.
Eftersom metallen inte ger allergier kan den också användas i människokroppen.
Benbrott går att laga med titanspikar.
Titanskruvar i en ryggrad