Kartprojektioner
Det är svårt att överföra information från en rund glob till en platt karta.
En platt karta ger alltid, på ett eller annat sätt, en felaktig bild av jordytan.
Ju större yta som avbildas, desto större blir felen när det gäller avstånd, vinklar och ytor.
Därför har världskartor fler fel än en karta över ett litet område.
Det finns olika metoder som används när jordytan ska avbildas på en karta.
De kallas kartprojektioner.
Tänk dig att du lägger ett papper på olika sätt över jordgloben och sedan ritar av.
Kartans får olika utseende beroende på hur pappret placeras.
Cylindrisk projektion
Avbildningen blir riktig vid ekvatorn där papperscylindern och globen möter varandra.
De länder som är mitt på kartan, längs ekvatorn, ser därför riktiga ut om de jämförs med jordgloben.
Ju längre mot polerna, desto större felaktigheter uppstår.
Områdena nära polerna blir kraftigt förstorade.
Grönland blir därför alltid större än i verkligheten.
Sverige ser ungefär lika stort ut som Sudan, men i verkligheten är Sudan fem gånger större än Sverige.