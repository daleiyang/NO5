Vad är geografi?
Geografi handlar om vår jord och om oss människor som lever här.
När du läser geografi lär du dig hur jorden ser ut och varför den ser ut som den gör.
Du lär dig också hur vi människor använder och påverkar jorden på olika sätt.
Ett bra sätt att lära sig geografi är att ställa frågor om en plats eller ett område.
En viktig fråga är "Varför är det så just här?"
Det går att ställa många frågor till en och samma plats.
Var i världen kan bilden vara tagen?
Varför har det byggts en stor damm just här?
Varför finns det ingen bebyggelse runt dammen?
Hur såg det ut här innan vattenkraftverket byggdes?
Hur kan landskapet på bilden ha formats så här?
Varför har berget olika färger?
Varför kan den här typen av natur intressera människor?