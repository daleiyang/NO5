Klippiga bergen
Klippiga bergen sträcker sig genom västra Nordamerika.
I de nordliga delarna finns glaciärer.
Här finns många arter däggdjur, till exempel murmeldjur, grizzlybjörn och bison.
Högsta topp är Mount Elbert (4 399 m ö.h.) i USA.
Appalacherna
Appalacherna ligger i östra Nordamerika.
Högsta topp är Mount Mitchell (2 037 m ö.h.).
Stora delar av bergskedjan är täckt av skog.
Här finns många nationalparker med djur som svartbjörn och vildkalkon.
Alperna
Alperna är en hög bergskedja i mellersta Europa.
Högsta topp är Mont Blanc (4 807 m ö.h.).
I Alperna finns flera viktiga bergpass, till exempel Sankt Bernhardspasset.
Anderna
Anderna är världens längsta bergskedja med många bergstoppar över 6 000 meter.
Högsta topp är Aconcagua (6 962 m ö.h.) i Argentina.
Här finns flera vulkaner och även jordbävningar är vanliga.
I Anderna lever bland annat vikunja (ett lamadjur), puma och kondor, som är en av världens största flygande fåglar.
Atlasbergen
Atlasbergen ligger i nordvästra Afrika.
Bergskedjan skiljer Saharaöknen från kustområdet.
Högsta topp är Toubkal (4 165 m ö.h.) i Marocko.
Det ligger snö på de högsta topparna trots att det är nära till Saharaöknen.
Tian Shan
Tian Shan sträcker sig genom nordvästra Kina och sydöstra Kirgizistan.
Högsta topp är Pik Pobedy (7 439 m ö.h.).
Bergskedjan har flera högplatåer, spetsiga toppar och glaciärer.
Himalaya
De högsta bergen i världen finns i bergskedjan Himalaya i Asien.
Här hittar vi världens 14 högsta bergstoppar.
Allra högst är Mount Everest (8 848 m ö.h.).
Har du koll på Mount Everest?
Medeltemperaturen på Mount Everest är -27°C, men temperaturen kan sjunka till -60°C.
Sir Edmund Hillary (Storbritannien) och Tenzing Norgay (Nepal) anses vara de första som besteg Mount Everests topp.
De lyckades med detta den 29 maj 1953.
Fler än 150 bergsklättrare har mist livet i sina försök att bestiga Mount Everest.
Den 23 maj 1996 besteg svensken Göran Kropp Mount Everest utan syrgasutrustning.
Innan dess hade han cyklat hela vägen från Stockholm till berget.
Efter bergsbestigningen tog han cykeln tillbaka till Stockholm igen.