Savann
I den subtropiska zonen övergår regnskogen i ett mer öppet landskap med grässtäder, där det växer enstaka buskar och träd.
Den här sortens natur kallas för savann och finns framförallt i Afrika, men även i Sydamerika, Indien och Australien.
Klimatet på savannen kännetecknas av torrperioder och regnperioder.
Under torrperioden regnar det bara lite eller ingenting alls.
Då torkar naturen ut.
När regnperioden kommer regnar det ofta ihållande och länge och den torra naturen blomstrar upp igen.
Serengeti
I Tanzania finns en av Afrikas största nationalparker.
Den heter Serengeti.
Här lever många av savannens stora djur, till exempel lejon, elefanter och giraffer.
Nationalparken är ett paradis för den som är intresserad av vilda djur.
Varje år besöks parken av tusentals turister.
Många kommer för att uppleva Serengetis berömda djurvandring under torrperioden.
Då vandrar enorma hjordar med zebror, gnuer och gaseller genom Serengeti i jakt på vatten.
Det rika djurlivet på Serengetis savann har skildrats i en mängd naturfilmer.
Har du koll på …
… att zebrorna ränder antagligen är ett kamouflage.
Ränderna gör att det blir svårare för rovdjuren att urskilja en enda zebra i en stor flock.
… att flodhästar kan vara aggressiva, de dödar fler människor per år än vad både lejon och krokodiler gör.