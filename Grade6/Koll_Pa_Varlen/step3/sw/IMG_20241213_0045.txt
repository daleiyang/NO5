Om man jämför fattiga och rika länder kan man hitta några områden som brukar skilja dem åt.
Det är ekonomi, hälsa, livslängd, läskunnighet och spädbarnsdödlighet.
Rika länder
- bra ekonomi
- bra hälsovård
- hög medellåder
- hög läskunnighet
- låg spädbarnsdödlighet
Fattiga länder
- dålig ekonomi
- sämre hälsovård
- låg medellåder
- låg läskunnighet
- hög spädbarnsdödlighet
Rika länder kallas även industrialiserade länder eller i-länder.
Fattiga länder kallas även för utvecklingsländer eller u-länder.
Men även i de fattigaste länderna finns det rika människor och tvärtom.
I USA, som är ett av världens rikaste länder, finns det ändå många människor som inte har råd med sjukvård.
I Indien, ett land med väldigt många fattiga, finns det samtidigt väldigt många rika människor som lever ett liv i lyx.
Nolberta Malara i EI Salvador lånade 30 dollar för att kunna köpa en symaskin.
År 2006 gick Nobels fredspris till Muhammad Yunus från Bangladesh.
Han har startat en bank som lånar ut små belopp, mikrolån, till fattiga människor.
Nästan alla som lånar pengar från banken är kvinnor.
Eftersom de är fattiga och inte äger något av värde får de inte låna pengar från vanliga banker.
Mikrolånen hjälper låntagarna att starta företag som de sedan kan tjäna pengar på.
Det kan gå till så att en kvinna lånar pengar för att köpa en mobiltelefon.
Sedan hyr hon ut den till de som inte har någon telefon och får på så sätt en inkomst.
Ett annat exempel är en kvinna som lånar pengar för att öppna ett litet gatustånd där hon kan sälja olika saker för att tjäna pengar.
Tack vare mikrolånen har människorna en möjlighet att ta sig ur fattigdomen.
I stort sett alla som lånar pengar betalar tillbaka sina lån med ränta och kan fortsätta försörja sina familjer.
Det har med andra ord gått bra både för banken och för låntagarna.
Banken har över 1 000 kontor runtom i Bangladesh.
I dag har många andra länder tagit efter idén med mikrolån.