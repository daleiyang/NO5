Marken vi lever av
När du har läst det här kapitlet ska du veta...
...varför olika grödor passar att odla på olika platser.
...vad som är typiskt för ett plantagejordbruk.
...vad som menas med basmat.
...några orsaker till varför många människor lider av svält.
Bröd, grönsaker, kött och mjölk - ja, i stort sett allt vi äter kommer från jordbruket.
Men marken vi odlar ger oss inte bara mat.
Många av våra kläder kommer också från jordbruket.
Kläder, som jeans och t-shirts, tillverkas av bomull från bomullsbusken.
Varma ylletröjor, mössor och vantar får vi av fårull.
Skor, jackor och bälten tillverkas av skinn från kor och grisar.
Jordbruksmarken ska räcka till mycket.
Den största delen av jordens landyta är antingen för kall, torr eller brant för att det ska vara möjligt att odla där.
Bara omkring en tredjedel av landytan passar för jordbruk.
Där hittar vi allt från vetefält och kakao­plantager till vinodlingar och olivlundar.
En stor del av jordbruksmarken används också som betesmark.