BASMAT
Mat som vi äter ofta och mycket av kallas basmat.
Exempel på basmat är ris, potatis, majs och vete.
VETE
Vete och ris är de vanligaste grödorna på jorden.
Vete trivs bra i fuktiga områden med tempererat klimat.
Det odlas mest i Nordamerika, Europa och Asien.
Från vete får vi mjöl till bröd, kakor och pasta.
Vete används också i lim och färg.
Några av de största producenterna av vete är USA, Ryssland och Kina.
En stor del av det vete som produceras går på export.
Eftersom vete är lätt att lagra kan det transporteras långa sträckor.
MAJS
Majskorn äter vi ofta i sallader, men av majs gör man också majsmjöl, majsolja och flingor (corn flakes).
Men den största delen av all majs som odlas används till djurfoder.
USA och Kina är de länder som odlar mest majs i världen.
KASSAVA (MANIOK)
Kassava är en buske som kan bli flera meter hög.
Kassava är basmat i flera länder i Asien, Afrika och Sydamerika.
Busken är vanligast i områden med tropiskt klimat.
Både roten och bladen kan användas i matlagningen.
Eftersom rötterna innehåller ett giftigt ämne (blåsyra) måste de både skalas, malas och kokas innan de går att äta.
Även bladen är giftiga innan de kokas, men om de tillagas rätt är de mättande och nyttiga.
Bladen smakar ungefär som spenat och de innehåller mycket vitaminer.
Roten kan ibland annat användas till mos och plättar.
Av kassava kan man också göra chips, juice, klister och mjöl.