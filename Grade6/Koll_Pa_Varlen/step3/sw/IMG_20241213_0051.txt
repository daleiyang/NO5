Olja
Det mesta av världens olja används som bränsle för att värma upp bostäder och för att driva olika typer av maskiner och fordon.
Oljan omvandlas i raffinaderier till olika produkter som bensin, diesel och flygfotogen.
Men olja används också till annat.
Den viktigaste råvaran för att tillverka plast är olja.
Olja är världens viktigaste handelsvara.
Eftersom oljan är så viktig för ekonomin i världen, har de länder och personer som äger oljekällor stor makt.
Oljan har flera gånger lett till konflikter där länder varit oense om vem som ska äga marken där oljan finns.
Naturgas
Naturgas är ett bränsle som det finns gott om i jordskorpan.
Olja och gas förekommer ofta tillsammans.
Gasen finns mellan hundra och flera tusen meter ner i jorden och den tas upp genom borrhål.
Den transporteras i pipelines och används till uppvärmning av bostäder och i industrier.
Diamanter är ett av jordens mest värdefulla mineral.
Det beror på att de är så sällsynta och vackra.
Diamanter används i smycken och prydnadsföremål.
Det är det hårdaste ämnet i naturen, vilket gör att diamanter även används i borrar och i olika skärverktyg.
Diamanter bildas under jordytan när kol utsätts för högt tryck och värme.
De diamanter vi hittar i dag bildades för ett par miljarder år sedan.
Den största delen av världens diamanter kommer från Angola, Namibia och Sydafrika.