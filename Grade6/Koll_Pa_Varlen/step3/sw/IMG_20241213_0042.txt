Folkräkning
Hur vet vi egentligen hur många människor vi är?
I Sverige har vi en lång tradition av att räkna landets invånare.
Här registreras varje dag alla födslar och dödsfall.
Vi vet också hur människor flyttar inom landet och över landets gränser.
Därför vet vi hur många människor som finns i Sverige och var de bor.
Det är få länder som löpande håller räkning på sin befolkning.
De siffror som finns bygger främst på uppskattningar och uppgifter från skolor och sjukhus.
FN vill att alla länder räknar sin befolkning vart tionde år för att ländernas befolkningssiffror ska kunna jämföras.
Men det finns fortfarande länder som aldrig har genomfört någon folkräkning.
Ett exempel är Sudan som har befunnit sig i krig under många år.
År 2001 genomförde både Kina och Indien folkräkningar.
De visade att var tredje människa på jorden bor i Kina eller Indien.
Resultatet visade också att Indien snart passerar Kina som världens folkrikaste land.
Redan under 1600-talet började prästerna i Sverige att föra anteckningar om födslar och dödsfall.
Senare upprättades också hushållsförslängder, där alla personer i församlingen skrevs in.
På 1700-talet bildades Tabellverket och sedan dess vet vi nästan exakt vilka som har fötts och dött i Sverige varje år.
Folkräkningen i Indien
I februari 2001 genomfördes en folkräkning i Indien.
För att klara av uppgiften att räkna landets alla invånare behövdes 2,4 miljoner folkräknare.
Det är ingen lätt uppgift att ta reda på människors ålder, födelseort, utbildning och arbete i Indien.
Många vet inte vilken dag och vilket år de är födda.
Dessutom saknar miljoner människor en fast adress, de har inget hem.
De hemlösa som sov på järnvägsstationer och trottoarer eller i cementrör räknades sist.
Särskilda folkräknare var ute i flera veckor och försökte räkna ut var dessa människor skulle sova just den kväll de skulle räknas.
Att räkna samman alla siffror var ett jättelikt arbete.
Resultatet visade att befolkningen flyttar till städerna i allt snabbare takt.
Indiens befolkning lever allt längre, de blir allt bättre utbildade och antalet analfabeter (inte läs- och skrivkunniga) minskar.