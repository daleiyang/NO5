Soptippar som arbetsplats
I fattiga länder pågår återvinning varje dag men på ett helt annat sätt än vad vi är vana vid.
I miljonstädernas gat hörn kastas alla sopor i stora högar.
De körs ut till jättelika soptippar där fattiga människor bor och arbetar med att sortera soporna.
Eftersom det finns en möjlighet att tjäna pengar på soporna, har det växt fram stora slumbosättningar vid soptipparna.
Världens största soptipp, Smokey Mountains, ligger i utkanten av Manila i Filippinerna.
Där bor och arbetar mer än 3 000 människor.
Soptippen är flera kilometer lång och har blivit en stad i staden.
Där letar både barn och vuxna bland soporna som hundratals lastbilar tippar av varje dag.
En bra dag kan en person tjäna ungefär 10 svenska kronor på att samla saker som kan återvinnas.
Det kan handla om allt från tidningspapper och glas till gamla kläder och plastburkar.
När den långa arbetsdagen är slut kommer uppköpare och betalar för de sorterade soporna som i sin tur körs till industrier där de omvandlas till nya produkter.