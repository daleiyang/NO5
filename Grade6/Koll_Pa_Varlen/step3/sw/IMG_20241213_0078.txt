Under ytan
varm ström. kall ström.
Havsströmmar
Havet rör sig hela tiden.
Väldiga mängder vatten cirkulerar i olika strömmar i havet.
Havsströmmarna påverkas av vattentemperaturen, salthalten, vinden och tidvattnet.
Varmt vatten strömmar från ekvatorn mot polerna.
Där kyls vattnet av, sjunker mot botten och strömmar tillbaka mot ekvatorn.
På så sätt sker ett värmeutbyte i havet mellan polerna och ekvatorn.
Havsströmmarna, med sitt varma eller kalla vatten, påverkar klimatet där de passerar.
Golfströmmen är en havsström med varmt vatten som påverkar klimatet i västra Europa, framför allt i Norden.
Här skulle det vara betydligt svalare om inte Golfströmmen fanns.
vulkan. djuphvet.
Havsbotten
Havsbotten är som ett landskap med stora slätter, djupa dalar och höga bergskedjor.
Oceanerna genomkorsas av en enorm, sammanhängande bergskedja, Centralryggen.
På båda sidorna om bergskedjan breder djuphavsslätter ut sig.
Medeldjupet i världshavet är 3 729 meter.
Det största djup som uppmätts är Challengerdjupet (11 034 m) som finns i Marianergraven i Stilla havet.
De djupaste delarna av havet kallas djuphavsgravar.