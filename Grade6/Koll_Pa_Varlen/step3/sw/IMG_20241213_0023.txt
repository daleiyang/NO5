Den polara zonen finns i områden runt Nord- och Sydpolen.
Här är det kallt hela året och det kommer bara lite nederbörd.
Kylan gör att den översta delen av marken är frusen året om (permafrost).
I den polara zonen finns jordens tundraområden, där det mest växer lavar och mossor.
Den tempererade zonen finns norr och söder om den subtropiska zonen.
Det som är typiskt för denna klimatzon är de fyra årstiderna.
I den tempererade zonen växer barrskog.
Det stora barrskogsområdet på norra halvklotet kallas för taigan.
Den subtropiska zonen finns både norr och söder om den tropiska zonen.
Även här är klimatet mycket varmt, men det varierar över året.
På många ställen inom denna zon delas året upp i en regnperiod och en torrperiod.
I vissa områden regnar det nästan aldrig och där finns jordens stora ökenområden.