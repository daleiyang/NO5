PanamaKanalen
Panamakanalen går genom landet Panama i Centralamerika och förbinder Atlanten med Stilla havet.
Den är ett av de största och svåraste byggprojekt som genomförts.
Det tog åtta år att bygga den 80 kilometer långa kanalen och den var färdig år 1914.
Det är dyrt att segla genom Panamakanalen.
Ett vanligt pris ligger runt 500 000 kronor.
Ändå är den en av världens mest trafikerade kanaler.
Här passerar cirka 13 000 fartyg varje år.
Innan kanalen fanns tvingades fartygen att runda Sydamerikas sydspets via Kap Horn.
Ett fartyg som seglar från till exempel New York till San Francisco tjänar 13 000 kilometer och flera dagar på att gå genom kanalen i stället för att runda Kap Horn.
Att åka genom Panamakanalen tar bara 8 timmar.
Det största fartyg som gått genom kanalen var 300 meter långt och 33 meter brett.
New York
New York är USAs största stad till folkmängden.
Många av stadens invånare har sitt ursprung i andra länder.
Därför brukar man säga att New York är den mest internationella staden i världen.
Här finns stora grupper av judar, italienare, kineser och irländare.
Vissa delar av New York har därför namn som Chinatown och Little Italy.
New Yorks centrum ligger på ön Manhattan.
Här har FN sitt högkvarter och i norra delen finns den stora parken Central Park.
Gatunätet på Manhattan är rätvinkligt och nästan alla kvarter är fyrkantiga.
De gator som går i nord-sydlig riktning kallas Avenues och de som går öst-västligt kallas Streets.
De flesta gator har ett nummer, till exempel 5th Avenue eller West 96th Street.
Broadway, som är känd för sina teatrar och shower, är en gata som bryter mönstret och går snett över i stort sett hela Manhattan.