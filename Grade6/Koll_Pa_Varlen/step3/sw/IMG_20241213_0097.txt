Afrika är världens näst största världsdel.
Det bor mer än 1 miljard människor i Afrika men ändå är världs­delen glest befolkad.
Mindre än hälften av befolkningen bor i städer.
Det är få jämfört med Europa.
Afrika är den varmaste kontinenten, eftersom den till största delen ligger i den tropiska klimatzonen.
Runt ekvatorn regnar det mycket och där breder ett stort regnskogsområde ut sig.
Längre norrut, där klimatet är betydligt torrare, ligger Sahara, världens största öken.
Afrika brukar kallas för mänsklighetens vagga.
Det beror på att de första människorna antagligen levde i östra Afrika.
Här har man hittat skelett från tidiga människor som är över 3 miljoner år gamla.
Det äldsta skelettet hittades i Etiopien år 1974.
Det är benen från en kvinna som levde för cirka 3,2 miljoner år sedan.
Forskarna döpte henne till Lucy.
De flesta av Afrikas länder har varit kolonier.
Européerna började utforska Afrika under 1500-talet.
De insåg snart vilka resurser världsdelen hade.
Här fanns gott om järn, guld och diamanter.
Det ledde så småningom till en kapplöpning mellan flera av Europas länder om att lägga beslag på så stora områden som möjligt.
Storbritannien, Frankrike, Portugal och Tyskland var de länder som skaffade flest kolonier.
I början av 1900-talet låg i stort sett hela Afrika under europeiskt styre.
Det var först efter andra världskrigets slut 1945 som kolonierna började bli fria.
Storlek: 30 miljoner km²
Folkmängd: 1 051 miljoner
Största land till ytan:
Sudan, 2,5 miljoner km² (5 gånger större än Sverige)
Största land till folkmängd:
Nigeria, 177,5 miljoner invånare
Största stad:
Lagos, 10 miljoner invånare (Kairo 14,5 miljoner i storstadsområdet)
Längsta flod:
Nilen, 6 670 km
Största sjö:
Victoriasjön, 69 800 km²
Högsta berg:
Kilimanjaro, 5 895 m ö.h.