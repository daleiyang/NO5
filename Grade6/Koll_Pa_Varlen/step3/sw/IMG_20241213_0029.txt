Amazonas i Sydamerika är världens största regnskogsområde.
Ungefär hälften av all regnskog i världen finns i Amazonas.
Skogen täcker en yta som är mer än tio gånger så stor som Sverige.
Den sträcker sig över flera länder, till exempel Brasilien, Colombia och Ecuador.
Amazonfloden
Genom Amazonas flyter Amazonfloden.
Den är världens längsta flod.
Floden rinner upp i bergskedjan Anderna och Guyanska höglandet.
Mer än tusen bifloder rinner samman med Amazonfloden och den blir bredare på sin väg mot havet.
Den enorma floden sliter med sig träd, jord, rötter och växter.
Detta samlas i stora flytande öar på floden.
Öarna, som kan bli riktigt stora, blir hem för många djur och växter.
Amazonas är glest befolkad.
De flesta som bor i skogen lever nära Amazonfloden.
Det finns många fördelar med att bo nära floden.
Det finns gott om fisk i floden och den är också en viktig transportled.
I den täta skogen är floden ofta den enda vägen det går att ta sig fram på.
Amazonfloden mynnar i Atlanten.
Vid mynningen är floden mer än 300 kilometer bred.
Enorma mängder sötvatten (upp till 300 000 000 liter) strömmar ut i Atlanten varje sekund.
Salthalten i havet kring Amazonflodens delta är därför betydligt lägre än i övriga havet.
Har du koll på …
… att Amazonfloden är världens mest vattenrika flod.
… att det lever rosa delfiner i Amazonfloden.
… att i ett enda träd i Amazonas har man hittat 43 olika arter av myror.