Japan.
Japans industri producerar många olika varor som går på export.
Flera av produkterna är kända över hela världen.
Konstigt nog är Japan en av världens största tillverkare av stål, trots att de nästan helt saknar järnmalm.
Detta har de lyckats med genom att importera råvaror från andra länder.
Landet är världens största producent av fartyg och bilar.
Elektronikindustrin är också stor och man är världsledande på bland annat tv-apparater, musikspelare och datorspel.
Japans framgång som industriland beror mycket på att varorna har hög kvalité och är gjorda med stor noggrannhet.
Indien satsar på it.
I staden Bangalore finns många indiska och utländska dataföretag och staden kallas därför Indiens Silicon Valley.
Många företag ligger i stadsdelen Electronic City.
Här finns högteknologi i världsklass.
Indiska datatekniker är mycket skickliga på att programmera.
Bakgrunden till Indiens framgångar på it-området är att landet har ett stort antal universitet av hög klass.
Därför finns det välutbildad arbetskraft här.
Dessutom är det många som kan tala engelska, som är ett viktigt språk i it-branschen.
Har du koll på ...
... att förkortningen it betyder informationsteknik.
... att det första tv-spelet hette Spacewar och kom 1962.