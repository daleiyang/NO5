Viktiga industriländer i Asien
Sedan 1970-talet har många industrier lagts ner eller flyttat från länder i Västeuropa.
Det beror bland annat på att kostnaderna för löner är lägre i andra länder.
Allt fler varor som vi köper tillverkas i Asien.
Ett exempel är tillverkningen av kläder.
Nästan inga av de kläder vi kan köpa i svenska butiker är sydda i Sverige.
De flesta tillverkas i Asien.
Förr var det inte så.
Då syddes nästan alla kläder här i Sverige.
Sydkorea
Sydkorea har utvecklats till ett viktigt industriland.
Först satsade landet på att tillverka kläder för export till bland annat Europa.
Så småningom började man också producera andra industrivaror som fartyg, hushållsapparater och bilar.
Även elektronikindustrin har vuxit kraftigt.
Sydkorea är ett av världens ledande länder när det gäller tillverkning av tv-apparater, mikrovågsugnar och klockor.