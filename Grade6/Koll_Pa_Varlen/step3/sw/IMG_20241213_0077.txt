Världshavet täcker mer än 70 procent av jordens yta och delas in i fem oceaner.
Oceanerna delas i sin tur in i flera mindre hav.
En del av haven kallas innanhav, till exempel Östersjön, Medelhavet och Persiska viken.
Innanhav har samma inlopp som utlopp.
Därför är omsättningen av vatten liten.
Salthalt i olika hav
Röda havet 4,1%
Medelhavet 3,8%
Haven i genomsnitt 3,5%
Östersjön 1%
Saltvatten
Största delen av allt vatten på jorden är saltvatten som finns i havet.
Det är regnet som faller ner över land som fyller på haven med saltvatten.
På sin väg ner mot havet tar regnvattnet med sig salt från berggrunden som gör havet salt.
Havets salthalt kan mätas i procent.
I genomsnitt är världshavets salthalt 3,5 procent.
Den högsta salthalten finns i Röda havet.
Här regnar det sällan och det är mycket varmt året om.
Därför är avdunstningen hög.
En del hav har varken sötvatten eller saltvatten, de har brackvatten (bräckt vatten).
Deras salthalt ligger mellan oceanernas och sötvattnets.
Hav med brackvatten har liten kontakt med oceanernas salta vatten men fylls hela tiden på med sötvatten.
Så är det med Östersjön, världens största hav med brackvatten.
Älvar och floder fyller på med sötvatten men saltvatten från Atlanten har svårare att ta sig in.
Svarta havet är ett annat hav med brackvatten.