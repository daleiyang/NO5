Hur många är vi?
Under tusentals år ökade världens befolkning väldigt långsamt.
Först år 1820 fanns det 1 miljard människor på jorden.
Därefter har världens folkmängd ökat i allt snabbare takt.
År 2012 var vi 7 miljarder människor på jorden.
Under andra halvan av 1900-talet ökade antalet människor så snabbt att det beskrevs som en befolkningsexplosion.
I dag har den snabba ökningen stannat av.
Världens befolkning förväntas öka med cirka 2 miljarder under de kommande 25 åren.
Några områden där befolkningen ökar snabbare än andra är Afrika och sydvästra Asien.
I länderna Mali och Yemen föder varje kvinna i genomsnitt 7 barn.
Det gör att befolkningen ökar mycket snabbt där.
I Nordamerika, Australien och Europa ökar befolkningen långsamt.
I flera europeiska länder minskar befolkningen på grund av att det föds så få barn.
Antal miljarder