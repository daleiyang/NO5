Skyddande atmosfär.
Jordens atmosfär är också mycket viktig för livet på jorden.
Atmosfären består av kväve (78 %), syre (21 %) och andra gaser (1 %).
Den fungerar som ett filter som skyddar jorden mot farlig strålning och meteoritnedslag.
Ibland syns stjärnfall på himlen.
Det är meteorer (stenar) från rymden som brinner upp i atmosfären.
Det är bara om meteorerna är stora som de faller ner på jorden.
Ar vi ensamma i universum?
Än så länge har ingen funnit något bevis för att det finns liv någon annanstans än på jorden.
Numera har astronomerna börjat söka efter liv på planeter i andra solsystem.
Om de kan hitta en planet som liknar jorden kanske det finns liv där.
Men planeter runt andra stjärnor ligger alldeles för långt bort för att vi ska kunna besöka dem.
Man brukar dela upp atmosfären i tre olika skikt.
Det nedre skiktet kallas troposfären.
Det innehåller nästan all vattenånga som finns i atmosfären.
Ovanför troposfären finns stratosfären.
Här finns ozonskiktet som skyddar jorden mot farlig strålning från solen.
Därefter kommer jonosfären som övergår i världsrymden.