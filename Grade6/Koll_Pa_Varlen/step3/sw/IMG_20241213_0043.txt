Befolkningspyramider
Befolkningspyramider gör det enkelt att jämföra befolkningen i olika länder.
Pyramiden byggs upp av liggande staplar som visar antalet födda under en femårsperiod.
På vänster sida visas antalet män och på höger sida antalet kvinnor.
Det är bra att veta hur många människor som bor i ett land, och deras ålder och kön.
Då kan man räkna fram hur landets befolkning kommer att utvecklas i framtiden.
En ökad yngre befolkning betyder att många förskolor och skolor behöver byggas.
En ökad äldre befolkning betyder att landet måste satsa på åldringsvård.
Fattigt land: Länder med höga födelsetal har en befolkningspyramid som ser ut så här.
Den breda basen betyder att det föds många barn i landet.
Det innebär att befolkningen ökar.
Den smala toppen visar att det finns få äldre människor.
Exempel: I Guinea är antalet flickor mellan 0 och 4 år ungefär 700 000.
Rikt land: I Sverige föds få barn och befolkningen lever längre.
Pyramiden visar att det finns många äldre människor.
Eftersom det är få unga i landet, kommer befolkningen att minska framöver.
Exempel: I Sverige är antalet flickor mellan 0 och 4 år lite fler än 200 000.