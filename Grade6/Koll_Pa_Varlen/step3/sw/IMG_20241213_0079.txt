Kuster
Kusten består av en smal landremsa och det grunda havet utanför.
Det är här som de stora fiskbestånden i havet finns.
Fisken trivs vid kusterna där det finns gott om föda i det näringsrika djuphavsvattnet som strömmar upp till ytan.
Nästan 90 procent av allt fiske i världen sker därför i kustområdena.
Vid kusterna finns också stora fyndigheter av olja och naturgas.
Länder med långa kuststräckor, till exempel Norge, har blivit rika mycket tack vare sitt fiske och sina stora fyndigheter av olja och naturgas.
Land och hav möts vid kusten.
Landet fortsätter ut i havet och under vattnet.
Här är det relativt grunt, bara cirka 150–200 meter djupt.
Området kallas för kontinentalsockeln eller shelfen.
Det är här som det mesta av allt fiske sker.
Här finns också stora fyndigheter av olja och naturgas.
bergskedja. djuphvet. djuphavsslätt. kontinentalbrant. kontinentalsockel.
Kontinentalbranten stupar kraftigt mot djuphavet.
Havens djup är till stora delar outforskade.
Vi vet faktiskt mer om hur det ser ut på månen än vad som döljer sig djupt nere i havet.
I de djupaste delarna är det kolsvart.
Inget solljus når dit ner och trycket är så högt att det skulle krossa en människa.
Trots det finns en hel värld av märkliga djur här.
Självlysande maneter, genomskinliga fiskar och ålar med enorma gap lever mer än 1 000 meter ner i havet.
Vissa av djuren är väldigt stora.
Den enorma jättebläckfisken kan bli 20 meter lång och väga 1 ton.
Bläckfiskens ögon är stora som tallrikar för att den ska kunna se bättre.
Trots sin storlek är den en av världens minst kända djur.
Det beror på att den är mycket skygg och nästan aldrig kommer upp till ytan.