Öken
I öknen kan det gå väldigt lång tid mellan regnen, ibland flera år.
Det torra klimatet gör att få djur och växter kan överleva här.
I vissa öknar finns ingen växtlighet alls.
De flesta av jordens öknar ligger vid vändkret­sarna.
Det beror på att luften är särskilt torr just där.
Man tänker ofta på öknar som varma platser, men alla öknar har inte ett varmt klimat.
Gobiöknen i Asien är exempel på en öken med kallt klimat.
Sahara
Sahara i Afrika är världens största öken.
Stora delar av Sahara är sandöken med fin sand packad i stora sanddyner.
Öknens utseende förändras hela tiden när vinden flyttar sanden från en plats till en annan.
Ibland drar kraftiga sandstormar fram över Sahara.
Vindarna kan föra med sig sanden flera hundra mil bort.
Men Sahara består inte bara av sand.
Stora områden täcks av sten och klippor.
Det extrema klimatet gör att Sahara är glest befolkat.
Klimatet i öknen
Eftersom luften är så torr i öknen, skiner so­len från en nästan ständigt molnfri himmel.
Solens strålar hettar snabbt upp marken.
Det gör att temperaturen stiger kraftigt under dagarna.
I Sahara kan dagstemperaturen stiga till över 50°C.
När solen går ner sjunker temperaturen och marken blir snabbt kall.
På nätterna kan det vara omkring 0°C.