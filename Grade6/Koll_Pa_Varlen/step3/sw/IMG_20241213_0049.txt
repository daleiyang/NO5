Skogen och marken
Människor har i alla tider haft nytta av skogen eftersom den ger oss bränsle.
De flesta av världens fattiga människor använder fortfarande ved som sin enda energikälla.
Från skogen får vi också olika träprodukter som byggnadsmaterial, möbler och pappersmassa.
Den odlade marken ger oss mat och på grässlätterna kan boskap beta.
Berggrunden
Från olika mineral i berggrunden får vi till exempel järn, koppar, guld och diamanter.
Järn används för att tillverka stål som kan användas till att bygga skyskrapor, tillverka bilar och mycket annat.
I berggrunden finns också olja, naturgas och kol som vi får energi från.
Befolkningen
Människan har lärt sig att ta till vara jordens resurser på olika sätt.
Vi kan bruka jorden, bryta malm i gruvorna och konstruera vindkraftverk.
Därför räknas människan också som en viktig resurs.
Våra resurser kan delas upp i förnybara och icke förnybara.
De förnybara resurserna tar inte slut hur mycket vi än använder dem.
De resurser som inte är förnybara finns det bara en viss mängd av och de kan alltså ta slut.