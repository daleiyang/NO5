Tchadsjön
Tchadsjön i Afrika var länge världens fjärde största sjö, men nu håller den på att försvinna.
Den har krympt med mer än 90 procent sedan mitten av 1960-talet.
När sjön var större gränsade den till fyra länder, Tchad, Kamerun, Niger och Nigeria.
I dag gränsar den bara till två, Tchad och Kamerun.
Det finns flera orsaker till varför den tidigare så stora sjön har krympt.
Den viktigaste orsaken är att allt fler människor använder sjöns vatten.
I dag är nästan 40 miljoner människor beroende av vattnet från Tchadsjön och antalet kommer troligvis att öka till 55 miljoner år 2020.
Dessutom har ett torrare klimat och den ökade konstbevattningen bidragit till att torrlägga sjön.
Eftersom nederbörden minskat har behovet av konstbevattning ökat.
Flera av Tchads största floder är nästan tömda på sitt vatten redan innan de nått fram till sjön.
Det årliga monsunregnet har blivit den viktigaste vattenkällan, men mängden regnvatten räcker inte för att fylla på Tchadsjön.
Allt fler fiskare övergår till att odla upp jorden på det som tidigare var sjöbotten.
Majs, potatis och socker är grödor som odlas i området.
Allt tyder på att Tchadsjön kommer att krympa ytterligare och kanske till och med försvinna helt under 2000-talet.