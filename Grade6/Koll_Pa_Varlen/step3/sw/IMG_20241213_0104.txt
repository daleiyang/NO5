Kinesiska muren
Den Kinesiska muren är ett av de längsta byggnadsverk som människor byggt helt för hand.
Kinesiska muren är inte en enda mur utan består av flera olika murar.
Den totala längden är ungefär 6 500 kilometer.
Murarna är olika långa och breda och har byggts vid olika tillfällen i Kinas historia.
De första delarna började byggas för mer än 2 000 år sedan.
Mycket av det hårda och farliga arbetet utfördes av straffångar.
Muren byggdes för att kunna försvara Kina mot fiender i norr.
Längs muren fanns vaktposter som höll utkik och varnade när fiender syntes till.
I dag finns bara en tredjedel av Kinesiska muren kvar.
Delar av muren har blivit förstörda när människor tagit stenar från den för att använda som byggnadsmaterial.
Sedan år 1987 finns Kinesiska muren på Unescos lista över världsarv.