Lemurer och kameleonter är några av Madagaskars ovanliga djur.
Madagaskar
Madagaskar är en stor ö utanför Afrikas östkust.
Här finns ett helt unikt djur- och växtliv.
Vissa djur och växter går inte att hitta någon annanstans på jorden.
Ett av Madagaskars mest kända djur är lemurerna.
De finns bara på Madagaskar och på några öar i samma område.
Lemurer är en sorts apor som lever i regnskogen.
Det finns olika sorters lemurer, men gemensamt för alla är att de lever tillsammans i grupper.
Ett annat djur på Madagaskar är kameleonter.
Dessa ödlor är kända för att kunna ändra färg.
Tidigare trodde man att kameleonterna ändrade färg efter bakgrunden, men så är det inte.
I stället är det kameleonternas humör och temperaturen i luften som avgör färgen.
Tidigare täcktes hela Madagaskar av skog.
Under 1900-talet höggs stora delar av skogen ner och i dag finns knappt en tiondel kvar.
Om Madagaskars unika djur- och växtliv ska finnas kvar även i framtiden måste skogen skyddas.
Har du koll på ...
... att forskarna lyssnade på Beatleslåten "Lucy in the sky with diamonds" när de fann Lucy (därav hennes namn).
... ordet lemur betyder de dödas andar.
Kanske fick lemurerna sitt namn på grund av sina spöklika ögon.
Bredvid pyramiderna finns Sfinxen som är ännu ett gigantiskt byggnadsverk.
En sfinx är en farao med lejonkropp.
Sfinxen i Giza är cirka 20 meter hög och uthuggen ur en enda klippa.