Sötvatten
När du har läst det här kapitlet ska du veta …
... vad ett deltas är och hur det byggs upp.
... varför rent vatten och hälsa hör ihop.
... hur brist på sötvatten kan uppstå.
... varför stora sjöar kan försvinna.
Vattnet cirkulerar
Den totala mängden vatten i atmosfären och på jorden har varit densamma under miljarder år.
Allt vatten transporteras runt i ett kretslopp mellan havet, atmosfären och marken.
Från havet och marken avdunstar vattnet och bildar moln som faller ut som regn eller snö över land.
Vattnet transporteras sedan via sjöar och vattendrag tillbaka till havet.
En stor del av vattnet tränger ner i marken och samlas i berggrunden.
Det vattnet kallas för grundvatten.
Över hela världen finns sjöar och floder med sötvatten.
Det är vatten som är viktigt för oss människor och som ska räcka till mycket.
Jordbruk och industrier kräver stora mängder vatten.
Vi använder också vatten för transporter och för att utvinna elektricitet.
Det finns allra flest sjöar i de områden som en gång täcktes av inlandis.
Det är därför vi har så många sjöar i Sverige.
Genom varje världsdel rinner många stora och små floder.
Det område som floden samlar upp sitt vatten från kallas för flodens avrinningsområde.
Allt vatten från detta område rinner så småningom ut i havet.
Amazonflodens avrinningsområde är 13 gånger större än hela Sveriges yta.
En väldigt liten del av allt vatten på joren är sötvatten och mer än hälften av sötvattnet är snö eller is.
97% saltvatten. 3% sötvatten. 2% som snö och is. 1% i grundvatten, sjöar och vattendrag.