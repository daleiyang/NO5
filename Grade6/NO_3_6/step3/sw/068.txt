Ädelmetaller
Ädelmetaller är sällsynta och dyra.
De kännetecknas av att de har svårare än andra metaller att bilda kemiska föreningar med andra ämnen.
Exempel på ädelmetaller är guld, silver och koppar.
Fundera
Varför tror du att vinnaren i ett mästerskap får en guldmedalj medan tvåan får silver?
Guld
Guld är en ädelmetall.
Den bildar inte föreningar med andra ämnen.
Man kan alltså hitta rent guld i naturen.
Guld påverkas inte av väder och inte ens av starka syror.
Rent guld är ganska mjukt och lätt att forma.
För att det ska bli lite hårdare gör man legeringar med bland annat koppar eller silver.
Silver
Silver är också en ädelmetall.
Den används bland annat till smycken, skålar och silverbestick.
Silver kan däremot påverkas av andra ämnen.
Om man äter ägg med en silversked blir skeden svart.
I ägget finns svavel som förenar sig med silver till ett svart ämne.
Då måste man putsa skeden för att den ska bli blank igen.
Platina
Platina är en silvervit ädelmetall.
Den är ovanlig och dyr och används bland annat i smycken och för att laga tänder.
Förr och nu
Guld och silver kan man hitta som klumpar i naturen.
Man upptäckte dem före andra metaller, därför att man kunde ta dem som de var, smälta ihop till större bitar och forma dem till det man ville.
Det gjorde man för mer än 10 000 år sedan i länder som idag är Irak, Iran och Egypten.
I Egyptens öknar kunde man hitta guld.
Tutankhamun var en egyptisk farao som levde kring 1300 f.kr.
När arkeologer grävde ut hans grav 1922 fann man att hans kista var gjord av rent guld, och ansiktet var täckt av en ansiktsmask av guld.