Regnskogar
Runt ekvatorn, där klimatet är varmt och fuktigt hela året, växer täta skogar som kallas tropisk regnskog.
Med jämna mellanrum kommer kraftiga skyfall och det regnar minst 2000 mm per år.
Vattnet rinner ut i stora floder.
Längs flodernas stränder finns täta, ogenomträngliga snår.
I denna fukt och värme växer allt väldigt snabbt.
Träden blir enormt stora och trädkronorna bildar olika skikt, som våningar i skogen.
Eftersom lövverket bildar täta gröna tak kan nästan inget ljus tränga ner till marken.
Med sådana mängder löv skulle man kunna tro att jordlagret är tjockt, men det finns nästan ingen jord i regnskogen.
Så fort ett löv singlar ner till marken börjar nedbrytarna sitt arbete.
Regnskogens viktiga nedbrytare är hoppstjärtar och svampar.
På bara några timmar är lövet borta.
Det har snabbt blivit ny näring som lösts upp i vattnet och sugits upp av växternas rötter.
Regnskogarna är mycket gamla och här har väldigt många olika arter av växter och djur utvecklats.
Mer än hälften av alla jordens landlevande växt- och djurarter finns där, bland annat 25 000 olika orkidéarter.
På en yta stor som en fotbollsplan finns cirka 100 olika sorters träd.
I hela Sverige har vi totalt cirka 20 olika arter.
Lövverket är så tätt att nästan inget ljus kan tränga igenom.
Men fladdermusen hittar även i mörker.
För att träden ska få bra fäste, när det inte finns någon jord att fästa rötterna i, kan de ha enorma plankrötter som stöd.