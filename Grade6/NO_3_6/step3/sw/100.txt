Några svenska specialister.
TULKÖRTEN växer på steniga stränder.
För att inte bli uppäten har den ett gift och en otäck smak.
RIDDARSKINNBAGGEN är giftig.
Giftet får den från tulkörten som den lever av.
Den tål giftet, suger i sig växtsaften och utnyttjar giftet till sitt försvar.
De starka färgerna rött och svart fungerar som varningssignal.
Den som en gång försökt äta en riddarskinnbagge gör inte om det.
ELDLUSEN är en annan skinnbagge som också är svart och röd.
Den får sin föda från malvor och lindar och är inte giftig.
Men varningsfärgerna gör att fiender inte äter den.
Den luras!
Det här knepet är vanligt i naturen och det kallas för mimikry (skyddande likhet).
LYSMASKEN är egentligen en skalbagge.
Honorna är vinglösa och på natten avger de ett slags fluorescerande ljus.
De lyser som små prickar i buskarna.
Ljuset lockar till sig hanar.
MYRLEJONET är egentligen en sländlarv.
Den ligger dold i sanden i en grop och väntar.
Det är bara de stora käkarna som sticker upp.
När en myra kommer för nära gropen rutschar den ner, och myrlejonet kastar sandkorn på den så att den inte kan fly.
Sedan fångar myrlejonet sitt byte blixtsnabbt.