Vattenmiljöer
Där vattnet hejdas på sin färd mot havet bildas det våtmarker.
De finns över hela världen.
Våtmarker kan vara mossar, kärr, myrar, träsk och sanka strandängar.
I sådana områden finns vatten ända uppe vid markytan.
I våtmarkernas blöta markskikt går nedbrytningen så långsamt att det bildas torv.
Torv är halvt nedbrutna växtdelar som fortfarande innehåller näring och energi.
Vattnet stannar upp i våtmarker och därför hinner växterna ta upp näring som följer med i vattnet.
Det är en naturlig rening av vattnet, som hindrar övergödning i haven.
I bäckar, åar och floder finns också mycket liv.
Om vattnet rinner snabbt gäller det för växter och djur att hitta knep för att hålla sig kvar.
I långsamma vattendrag är det lättare.
Krokodiler ligger gömda i floderna med bara näsborrar och ögon ovanför vattenytan.
Då kan de spana in när något attraktivt byte kommer ner till stranden för att dricka vatten.
Anpassa sig till miljön
I grunda vatten trivs olika groddjur.
De lägger sina ägg i vattnet och ungarna lever sin första tid där.
När de blivit vuxna är de uppe på land och fångar insekter.
Fåglar som lever här kan vada i de våta markerna eftersom de har långa ben, som till exempel tranor, glutt-snäppor, myrspovar och flamingo.
Laxen är en fisk som lägger sina ägg i floder, men lever sitt vuxna liv ute till havs.
För att kunna komma upp i floderna har den starka muskler så att den kan simma motströms.
Den kan till och med hoppa uppför mindre vattenfall.
På botten i strömmande vatten kan man se små husmaskar.
Det är egentligen sländlarver som bygger små "hus" av sand eller pinnar och murar fast dem på botten.
Många småkryp lever under stenar för att inte driva med strömmen.
Husmasken håller sig fast i botten.