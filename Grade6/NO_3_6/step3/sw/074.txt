Anpassningar i naturen.
Varför flyttar bara vissa fåglar på hösten?
Varför är blommor så färggranna?
Hur kan det finnas liv i öknen?
Hur tar sig djuren fram i den täta regnskogen?
Hur påverkar vi människor naturen?
HAR DU TÄNKT på att naturen är full av hemligheter?
Om du stannar upp och lyssnar på fåglarna kommer du att upptäcka något.
Alla fåglar sjunger olika och deras sång är ett sätt att prata med varandra.
Stora kattdjur, som lodjur och leopard, kissar på träd och i gräs för att tala om för andra att de finns där.
Deras kissdoft kan betyda att man får gå vidare på egen risk.
Vet du hur en blomma i djupaste regnskogen kan få fjärilar och insekter att hitta den?
Det och fler hemligheter kommer du att få reda på nu.