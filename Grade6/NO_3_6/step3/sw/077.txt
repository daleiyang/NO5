Polarklimat, tundra. Barrskog, tajga. Lövskog.
Regnskog. Stäpp och savann. Öken.
Vilken naturtyp det är beror på hur marken är, hur mycket det regnar, vilken temperatur det är och om det är olika årstider.
En bladskärarmyra klipper ut blad för att bygga sitt bo.
Silkesapan är anpassad till ett liv i träden.
Världens naturtyper.
Det finns många olika naturtyper på vår planet.
Klimatet påverkar växtligheten.
I varmt, tropiskt klimat med mycket regn finns det helt andra växter än på en plats långt norrut.
Vilka växter som trivs i ett område beror på hur marken är, hur mycket det regnar, vilken temperatur det är och om det är olika årstider.
Alla växter måste kunna överleva i sin miljö och ha möjlighet att sprida sina frön.
De viktiga växterna.
Växter är en förutsättning för att djur ska kunna leva.
En del djur äter gräs, andra äter frukter och några äter vissna löv.
Sedan finns det rovdjur som äter växtätarna.
Djuren kan ha nytta av växterna även på andra sätt än som föda.
Täta skogar ger skydd och lä.
Vissa bygger bo i träden.
Växter avger syre som är livsviktigt för alla djur.
Det finns olika nedbrytare i markerna.
De äter döda djur och växter och sedan blir deras spillning ny jord som är förutsättningen fär att växter ska kunna leva.
Växter och djur är beroende av varandra.
Anpassningar.
Gemensamt för alla djur är att de måste hitta mat för att kunna leva.
De måste dessutom försvara sig mot fiender och hitta en partner för att få ungar.
Olika arter har utvecklat olika sätt att klara av detta.
Den miljö de lever i har styrt utvecklingen.
Det betyder att de är anpassade till sin miljö.