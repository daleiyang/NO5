Kolibrin tar sig fram bland blommorna och kan flyga rakt upp, rakt ner och faktiskt även baklänges.
Hitta föda.
Det finns gott om föda för djur i regnskogen.
Kolibri är en mycket liten fågel som kan hålla sig svävande med sina snabba vingslag.
Den dricker nektar i blommorna.
Kameleonten är en ödla som fångar insekter med sin klibbiga tunga.
Den är snabb och på mindre än en halv sekund har den fått sitt byte.
Många av regnskogens ödlor och ormar är kamouflagefärgade för att inte synas och istället kunna överraska sina byten.
I Madagaskars regnskogar finns en halvapa som heter fingerdjur.
Den har specialiserat sig på att äta larver under trädens bark.
För att hitta larverna lyssnar den med sina stora öron.
Med sitt extra långa långfinger kan den sedan pilla ut larverna ur deras gångar.
I regnskogen finns också flera arter av köttätande växter.
Kannblad är en växt med fångstblad, som flugorna ramlar ner i.
Sedan löser en stark vätska upp flugan så att växten kan suga i sig näringen.
Rafflesia växer på marken i regnskogen.
Den har världens största blomma som är en meter bred med kronblad som är två centimeter tjocka.
Genom att lukta som ruttet kött lockar den till sig flugor som hjälper till att pollinera den.