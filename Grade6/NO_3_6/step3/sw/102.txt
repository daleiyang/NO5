Befruktning och fortplantning.
Vad är kloning?
Vad är en pollinerare?
Kan människor lägga ägg?
Vad menas med provrörsbefruktning?
Varför får man finnar?
HAR DU TÄNKT på hur små frön kan vara?
Fast de är pyttesmå kan de växa upp till något stort.
Först växer en liten rot ut från fröet och letar sig nedåt för att få fäste.
Efter ett tag kommer stjälken att sticka upp.
Ett litet första blad slår ut, ljusgrönt och alldeles nytt.
Men fröet kommer inte att sluta att växa.
Det kommer bli en liten planta och så småningom kanske ett helt träd.
Ett hundraårigt, kraftigt, stort träd har också varit ett litet frö en gång i tiden.
Precis som du!
Du har också varit som ett litet frö.
Först när ägget och spermien möttes började du att växa och utvecklas,
från ett litet embryo till ett foster och sedan till ett barn.
Och du fortsätter att växa.
Visst är det otroligt att du faktiskt finns!