För att klara kylan har fjällripan dun som täcker ben och fötter.
Klara sig från fiender
Skogsharens vita päls är bra kamouflage i snön.
Riporna får också vit fjäderdräkt på vintern.
Pingvinernas svartvita färger fungerar som kamouflage när de simmar på havet för att fånga fisk.
Den vita magen är lika ljus som vattenytan sedd underifrån, vilket försvårar för sälarna att se den.
Att bilda stora flockar är ett sätt att förvirra jagande fiender.
Det kan vara fiskstim eller flockar av pingviner och gäss.
När de arktiska gässen ska flytta samlas de i stora flockar.
Det kan vara hundratusen i en flock.
Man skulle kunna tro att stora flockar istället skulle underlätta för rovfåglarna eftersom de syns så bra.
Men mängden fåglar som flyger omkring gör att rovfågeln får svårt att koncentrera sig och välja vilken fågel den ska attackera.
Det finns flera små djur som gräver gångar och gömmer sig i snön, som lämnar i våra fjäll och murmeldjur i Alperna.
Snön är både ett bra gömställe och skydd mot kyla och starka vindar.
Hitta en partner
Sjöelefanten går under parningstiden upp på land.
På överfulla stränder kämpar de största hanarna till sig ett harem med hundratals honor.
Hanarna är jättestora och väger upp till tre ton.
Efter striden är hanarna såriga och ärrade av bitmärken.
På tundran lever myskoxen i flockar.
När det är parningstid samlas tjurarna för att avgöra vem som ska få para sig.
De visar först upp sina horn och hotar varandra med djupa vrål.
De som inte ger sig fortsätter kampen genom att med väldig fart springa mot varandra och stånga varandras pannor.
Det blir kraftiga smällar och den som förlorar kampen får ge sig av.
Polarvargen lever också i flockar, men det är bara ett par i flocken som får valpar.
Det är alfahonan och alfahanen.
När en hona och en hane bildat ett par håller de ihop ända tills någon av dem dör.
Pingviner på Antarktis står stilla på isen och ruvar sitt ägg.
Det är många minusgrader och ägg behöver värme för att utvecklas.
Pingvinen lägger ägget på fötterna och gömmer det under det varma dunet på magen.