Förädlade växter och avlade djur
Under de många tusen år som vi människor har bedrivit jordbruk och jakt, har vi också förändrat växter och djur så att de ska passa oss.
Vi har strävat efter att få ett bättre utbyte av skörden.
Genom att spara de bästa fröna och så dem året efter, och sedan göra så år efter år, får vi grödor som ger mer.
Det kallas växtförädling.
Sädesslag, potatis och äpplen är några exempel.
Vi har skaffat tamdjur och boskap genom avel på exemplar med vissa egenskaper.
Vargar har blivit hundar och vildfår har blivit ulliga tamfår.
Våra höns kommer ursprungligen från regnskogarnas vildhöns.
Virke
I både barrskogar, lövskogar och regnskogar finns virke som vi människor behöver.
Det kan till exempel vara till bränsle, byggmaterial, möbler eller papperstillverkning.
I det moderna skogsbruket avverkar man stora ytor och sedan planterar man nya träd.
I den nya skogen är alla träd lika gamla, vilket gör att mångfalden minskar.
Ett kalhygge i regnskogen kan innebära att störtregn spolar bort det tunna jordlagret så att det blir svårt ny växtlighet att komma upp.
Kraft och elektricitet
I moderna samhällen behövs elektricitet.
För att utnyttja den kraft som finns i strömmande vatten kan man bygga stora vattenkraftverk.
Det är en bra och förnybar energikälla, men den påverkar livet i floderna.
Man bygger stora dammar och sparar vattnet under vissa perioder, vilket gör att det blir helt torrlagt nedanför kraftverket.
Vildoxen har blivit olika koraser, vissa med mycket mjölk och andra med mycket kött.
Det finns djur som utnyttjar människans miljöer också.
RÅTTOR äter gärna våra matrester och värmer sig i våra hus.
KRÅKOR är allätare och mycket uppfinningsrika när de letar efter mat.
De utnyttjar till exempel våra sopor.
DUVORNA har hittat både boplatser och matställen i städerna, där de letar mat vid uteserveringarna.