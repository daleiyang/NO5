I varje religion finns det grupper

Man kan tro lite olika inom samma religion. Därför finns det
alltid olika grupper. Skillnaderna mellan grupperna kan vara
stora, trots att de tillhör samma religion.

Grupperna brukar se ut så här:

e En grupp tror strängt på alla regler och traditioner och
tycker inte att religionen ska förändras alls. Allt ska vara
som det var från början när religionen skapades.

e En annan grupp tycker att man måste lämna en del av den
gamla tron, för den hör till en annan tid. Människorna i
en sådan grupp blandar gammalt och nytt.

o I en tredje grupp tycker man att det mesta ska anpassas
till dagens samhälle. Religionen får gärna förändras, men
den viktigaste kärnan i tron måste finnas kvar.

DE FLESTA RELIGIONER HAR STYRTS AV MÄN

I nästan alla religioner i världen är det männen
som har haft makt och varit höga ledare. Det är
männen som har lett gudstjänsterna och som
har bestämt vilka heliga texter som ska läsas.
De heliga böckerna handlar också mest om
män. Varför har det varit så?

En anledning är att religionerna är mycket
gamla och att det var så i de samhällen där
religionerna växte fram. Kvinnorna skötte barn-
en och hemmet. När de gick till de religiösa
byggnaderna så var det som besökare.

I dag är det lite annorlunda. Kvinnor kan vara le-
dare. De kan leda gudstjänster och läsa texter.
Men det är fortfarande männen som styr mest.
Även om de religiösa texterna mest handlar
om män, så tycker många att det inte spelar så
stor roll. Frågorna om livets mening och om hur
man ska vara mot andra människor är viktigare.

