10

'Samsara betyder evigt kretslopp,
det vill säga att allt går i cirklar
utan slut.

Allt går i cirklar

Enligt hinduismen går livet i cirklar. Män-
niskan föds om och om igen till nya liv på
jorden. Och världen skapas om och om igen.
Detta kallas för samsara, som betyder evigt
kretslopp, något som aldrig tar slut.

Men människan kan komma ur dessa
cirklar och bryta kretsloppet. Många tror
att man då blir en del av en gudomlig kraft
som kallas brahman eller kommer till de
gudar som man har bett till. Några tror att
man kommer till sina förfäder och får leva
med dem.

Vad vi gör har betydelse

För en hindu är det viktigt att leva rätt, att
tänka och handla kärleksfullt. Allt man gör
har betydelse för detta liv och vad som hän-
der i nästa liv.

Det man gör kallas karma. Karma är
summan av alla goda och dåliga handlingar
som en människa gör i sitt liv. Det är de som
avgör vad man föds till i nästa liv. Det är inte
säkert att man blir människa i nästa liv, man
kan också bli ett djur. Om karman är bra
föds man till ett bra liv och tvärtom.

Den här kvinnan ber till solen när den går
upp. Hinduer tror att vatten har en helig
kraft och därför är det vanligt att de står i
vattnet när de ber.

Förfäder är en persons Karma är summan av alla goda
släktingar från förr i tiden. och dåliga handlingar som en
människa har gjort i sitt liv.
