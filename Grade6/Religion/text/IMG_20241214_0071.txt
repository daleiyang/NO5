Dadlar är frukter som växer
på dadelpalmer. De är mörka
och smakar sött.

MUSLIMSK MAT

Ordet halal betyder ”tillåten” på arabiska. Ordet an-
vänds av muslimer för den mat som är tillåten att äta.
Till exempel får man äta grönsaker, fågel, lamm, vissa
sorters fiskar och nötkött. Allt kött måste vara slaktat av
en godkänd slaktare, som vet hur man ska göra och som
behandlar djuret så bra som möjligt.

Några saker som är förbjudet att äta är griskött och
blodmat, som till exempel blodpudding. Det är inte halal.

På besök i ett muslimskt hem

Vi är bjudna hem till en muslimsk familj som firar rama-
dan. Ramadan är den muslimska fastemånaden och un-
der den månaden fastar alla muslimer. Det betyder att de
inte äter eller dricker någonting så länge solen är uppe.
De yngsta barnen i familjen behöver inte fasta.

Anledningen till att muslimer fastar är för att kän-
na medlidande med de fattiga i världen. Man vill också
kunna rikta sin uppmärksamhet extra mycket mot Gud.
Under ramadan träffas familj och vänner på kvällen för
att äta och ha trevligt tillsammans.

När solen går ner bryts fastan

Solen har just gått ner och familjen förbereder sig på
att bryta fastan. Det första de äter är några dadlar. De
dricker också några klunkar vatten. Det är väldigt van-
ligt att muslimer äter dadlar under ramadan. Det beror
på att profeten Muhammed ofta åt dadlar efter fastan
och många muslimer vill gärna göra som han gjorde.
Muhammed är den viktigaste profeten inom islam och
är därför en viktig förebild.

” Att fasta betyder att inte äta Profet är en person som fått En förebild är en person
eller dricka. i uppdrag av en gud att fram- som man ser upp till och
72 föra gudens budskap. gärna vill efterlikna.

