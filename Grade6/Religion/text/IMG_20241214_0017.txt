Mr A

18

ha
WZÅB skulle du göra?

Tänk dig att du är fadern.
Hur skulle du ha tagit emot
sonen som kom hem?
Skulle du ha gjort på
något annat sätt än fadern
i berättelsen?

Fadern förklarar sig för den äldste sonen

När fadern fick höra att hans äldste son var arg gick han
ifrån festen för att prata med honom. Sonen sa till fadern
att han tyckte att det var mycket orättvist att fadern hade
ordnat en stor fest för hans bror. Brodern hade ju slösat
bort alla pengar som han hade fått av sin far. Det var
väl inget att belöna. Men han, den äldste sonen, hade
stannat hemma och tagit hand om fadern. Varför hade
fadern aldrig ordnat en fest för honom?

Fadern sa då till sin äldste son att han alltid hade upp-
skattat att ha honom hemma. Men samtidigt var det ju
så att den yngste sonen hade varit förlorad. Ingen visste
var han var eller om han skulle komma hem. Och nu när
han äntligen hade kommit hem var det verkligen ett bra
tillfälle att ha en fest.

Jesus ville berätta om förlåtelse

Berättelsen om den förlorade sonen handlar alltså om
förlåtelse och om att man alltid kan komma tillbaka.

Enligt kristen tro ska människor förlåta varandra.
Men även Gud kan förlåta människor om de har gjort
något dumt. Den yngste sonen i berättelsen ångrade sig
och fick sin fars förlåtelse. På samma sätt kan människor
få Guds förlåtelse om de ångrar sig. Man kan alltså tän-
ka sig att fadern i berättelsen är Gud och att den yngste
sonen är en människa som har gjort något dumt.

