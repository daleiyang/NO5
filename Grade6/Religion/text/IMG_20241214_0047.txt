48

DET JUDISKA FOLKET BODDE I KANAAN

För nästan 4 000 år sedan levde
en man som hette Abraham. Han
bodde i staden Ur. Enligt judisk
tro så gav Gud honom ett land
som hette Kanaan. Dit flyttade
Abraham och hans släkt. De
levde sedan vidare och blev det
som vi i dag kallar för det judiska
folket.

Landet som Abraham fick av
Gud hette Kanaan. Det landet
kallas i dag för Israel.

Det judiska folket bodde i
Kanaan under många år. Efter
det bodde de en tid i Egypten,
innan de kunde återvända till
Kanaan igen.

Abraham och det judiska folket flyttade till
Kanaans land. Där bodde de under många år.

Berättelsen om Josef och om judarnas
flytt till Egypten

I Tora finns en berättelse som handlar om avundsjuka
och förlåtelse. Den handlar också om hur det judiska
folket flyttade från Kanaan till Egypten. Det är berät-
telsen om Josef, Abrahams barnbarnsbarn.

Josefs far hette Jakob. Han bodde i Kanaan med sin fa-
milj. Han hade tolv söner men Josef var hans favoritson.

Jakob skämde bort Josef. Han gav honom mycket
finare kläder än han gav sina andra söner och det gjorde
dem väldigt avundsjuka.

