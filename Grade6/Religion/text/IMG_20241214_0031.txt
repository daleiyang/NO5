Påven talar till de tusentals
katoliker som har samlats på den
öppna platsen i Vatikanstaten.

Olika kristna grupper

Det finns mer än 2 miljarder kristna människor i värld-
en, alltså mer än 2 000 miljoner människor. Det gör
kristendomen till världens största religion.

De kristna bor i olika länder och har olika traditioner
och historia. Därför har det bildats många kristna grup-
per. De största grupperna kallas katoliker, protestanter
och ortodoxa.

Katoliker
Den största gruppen kristna kallas katoliker och de till-
hör den katolska kyrkan. Över 1000 miljoner männi-
skor är katoliker. Den katolska kyrkan finns i nästan alla
länder.

Den katolska kyrkans högsta ledare är påven. Han
bor i Italien, i en egen liten stat i staden Rom. Den heter
Vatikanstaten.

