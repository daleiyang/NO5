När Maya vaknade undrade hon vad den märkliga
drömmen betydde. Hon bad därför några drömtydare
om hjälp. De sa att drömmen betydde att hon skulle få en
son och att han skulle bli en viktig man. Antingen skulle
han bli en berömd kung eller en berömd religiös person.

Siddharta föddes och växte upp

Maya födde efter en tid en pojke som fick namnet Sidd-
harta. Pappan ville att sonen skulle bli en berömd kung,
precis som han själv var. Därför ville han inte att sonen
skulle möta några svårigheter. Det skulle kunna få ho-
nom att fundera över meningen med livet och andra re-
ligiösa frågor. Siddharta fick därför växa upp i lyx och
överflöd. Föräldrarna skyddade honom mot alla hemska
saker och han fick aldrig lämna palatset där de bodde.

När Siddharta blev vuxen fick han för första gång-
en lov att åka utanför palatset. Då tog han sin häst och
vagn och körde i väg. Efter en stund kom han fram till en
park där han fick se en mycket gammal man som haltade
fram.

Siddharta hade aldrig sett en gammal person tidigare.
För första gången i sitt liv fick han reda på att alla män-
niskor blir gamla så småningom. Siddharta blev chockad
och åkte genast hem till palatset.

-

