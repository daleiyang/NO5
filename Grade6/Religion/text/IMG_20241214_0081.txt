Viktiga ceremonier

FRÅN BARN TILL VUXEN

Enligt islam kan barn börja be själva vid sju
års ålder och från tio års ålder kan de följa
med till gudstjänsten i moskén. Detta kan
barn göra utan några speciella kurser eller
ceremonier.

När ett barn går från barn till vuxen ska
han eller hon själv börja ta ansvar för att
försöka se skillnad på vad som är gott och
vad som är ont. Man förväntar sig mer av en
vuxen än av ett barn.

ÄKTENSKAP

Det är mycket viktigt att gifta sig och ingå äktenskap ; j
enligt Koranen. Äktenskapet bidrar till att samhället
fungerar bra.

Enligt islam kan en man gifta sig med fyra kvinnor,
men en kvinna får inte gifta sig med flera män. Den
man som gifter sig med flera kvinnor måste behandla
dem lika och rättvist. Många muslimer anser att det
inte går, för alltid tycker man bättre om någon och då
blir det inte rättvist. Det är ett skäl till att de flesta mus-
limska män inte lever med mer än en kvinna. I Sverige
är det förbjudet att vara gift med mer än en kvinna
och det gäller även muslimer. Men i andra länder som
exempelvis Iran och Pakistan är det tillåtet.

82

