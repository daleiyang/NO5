Jesus föddes i Betlehem

I Bibeln kan man läsa om när Jesus föddes. Hans mor,
Maria, fick besök av en ängel. Ängeln berättade att hon
skulle föda ett barn. Barnet var mycket speciellt och
skulle få namnet Jesus.

En dag när Maria och hennes man Josef var på besök
i staden Betlehem var det dags för Maria att föda. De
bodde i ett enkelt hus som vi skulle kalla för stall, och
där föddes Jesus.

Jesus växte sedan upp i staden Nasaret. Jesus hade
fyra bröder: Jakob, Joses, Judas och Simon. Han hade
också minst två eller tre systrar som vi inte känner till
namnen på.

I Bibeln står inget om när Jesus var barn. Men det
finns en berättelse om honom när han var tolv år och
tillsammans med sina föräldrar besökte det stora templet
i Jerusalem. Det berättas att Jesus var en klok pojke och
att han ställde nyfikna frågor till prästerna i templet.

Jesus hade tolv lärjungar

När Jesus var runt 30 år började han vandra runt i landet
och berätta om Gud. Han bjöd in tolv män att följa med
honom. De tolv männen kallas lärjungar. Lärjungarna
fick en speciell uppgift. Det var att lära sig allt som Jesus
berättade om, så att de sedan kunde berätta om det för
andra människor.

Under flera år gick Jesus tillsammans med sina tolv lär-
jungar runt i landet och talade med människor om Gud
och om hur Gud ville att människorna skulle vara mot
varandra. Många lyssnade till vad han hade att säga.

Ett tempel är en stor byggnad
där man kan be.

0RDLISTA8

Lärjunge är en person som följer en
lärare. Jesus hade 12 lärjungar scm?géljde
honom och lyssnade på det han berättade. 27

Jesus föddes i Betlehem men
han växte upp i Nasaret.

