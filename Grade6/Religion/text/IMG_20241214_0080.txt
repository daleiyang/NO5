OFFERHÖGTIDEN (ID AL-ADHA)

När? Vallfärden är en period av året då
många muslimer åker till Mecka. På Vall-
färdens sista dag firas Offerhögtiden. De
som inte har åkt till Mecka firar hemma.
Firandet pågår i fyra dagar.

Varför? För att minnas att Abraham var
beredd att offra sin son för att lyda Gud.
Gud stoppade Abraham precis innan han
skulle döda sonen och han offrade då ett
djur istället.

Hur? På morgonen tar man ett bad och gör
sig redo att gå till moskén. I moskén ber alla
tillsammans.

Att vallfärda betyder att
resa till en viktig plats.

Att offra är att ge
något till Gud.

Under Id-högtiderna
äter man god mat.
Det finns många olika
rätter och alla musli-
mer äter inte samma
mat. Ofta äter man
mycket sötsaker och
torkad frukt.

Det är vanligt att man offrar ett djur precis
som Abraham gjorde. Det vanligaste är att
man offrar ett får. Köttet används sedan
till mat och i många länder ger man det till
fattiga.

I Sverige är det förbjudet att slakta djur
om man inte har speciellt tillstånd. Där-
för ger många muslimer i Sverige istället
pengar till något muslimskt land.

På eftermiddagen träffar man familj och
vänner och äter festlig mat tillsammans.
Det är också vanligt att barnen får presenter.

81
