En lama är en klok lärare

Pappan tar också fram en vit halsduk. Han förklarar
att man brukar ge sådana till lamor för att visa dem
respekt. En lama är en speciell lärare som hjälper
buddhister att förstå livets mening. När en lama dör
så återföds denne i en ny kropp.

Pappan berättar att han ska åka till Tibet till
sommaren för att besöka ett kloster. Där bor det en
lama och flera munkar. Han ska då ge halsduken till
laman som bor i klostret.

Buddhister i Tibet ger
bort vita halsdukar till
viktiga personer för att
visa respekt.

DEN MEST KÄNDA AV
ALLA LAMOR HETER
DALAI LAMA

Dalai Lama är den högste religiöse
ledaren för buddhister i Tibet. Dalai
Lama är känd över hela världen.
Han har skrivit många böcker och
brukar prata mycket om att vi ska
skapa fred på jorden.

