Prinsen och hans familj blev tvungna att flytta

Vessantara hade många djur. Ett av de finaste djuren var
en vit elefant. Elefanten var mycket speciell. Den kunde
något som vanliga elefanter inte kunde. Den kunde göra
så att det började regna. Detta var väldigt bra för landets
bönder när solen hade lyst länge och de behövde regn på
sina åkrar.

Men en dag gav prinsen bort elefanten. Alla som
bodde i landet blev arga på honom. Prins Vessantara blev
då tvungen att flytta till ett annat land. De enda som
följde med honom var hans fru och hans två barn.

I det nya landet gav prinsen bort sin familj

Prins Vessantara och hans familj reste iväg. En dag mötte
Vessantara en man som behövde slavar. Då gav han bort
sina två barn till mannen. Sedan gav han bort sin fru till
en annan man som frågade om han inte kunde få henne.

Men denne man var en gud som hade förvandlat
sig. När guden hade fått Vessantaras fru lämnade han
tillbaka henne igen. Guden berättade sedan att alla de
andra gudarna var väldigt nöjda med Vessantara. Som
belöning för att han hade varit så givmild under hela sitt
liv så skulle Vessantara få tillbaka allt som han hade gett
bort.

För en buddhist är det viktigt att vara osjälvisk
Historien om prins Vessantara är lite ovanlig. Prinsen ger
bort allt han har, till och med sin fru och sina barn. Men
buddhister tycker om berättelsen eftersom en av de allra
viktigaste sakerna för dem är att man ska vara osjälvisk
och tänka mycket på sina medmänniskor.

mada
WÅÅD ty.cker du?

Prins Vessantara ger bort
nästan allt han har. Tycker du
själv om att ge bort saker?
När är det roligt att ge bort?

