Adam - den första människan

Jämför muslimernas skapelse-
berättelse med den judiska
och kristna. De är ganska lika!

Den första människan som Gud skapade fick heta Adam.
Adam fick till uppgift att ta hand om jorden.

När Gud hade skapat Adam blev änglarna avund-
sjuka. Gud sa då till dem att det var han som bestämde
och att de skulle godkänna Adam. Alla änglarna gjor-
de det utom Iblis, djävulen. Iblis vägrade att acceptera
Adam.

Adam och Eva bröt mot Guds regler

Adam fick en fru som hette Eva och tillsammans fick de
bo i en vacker trädgård, en lustgård. Gud sa till dem att
de fick äta av alla frukter som fanns i trädgården, utom
frukten från ett speciellt träd. Om de gjorde det skulle de
synda.

Iblis, djävulen, lurade Adam och Eva att äta av den
förbjudna frukten. Då blev Gud arg och sa till Adam och
Eva att de inte längre fick bo i lustgården. De skulle istäl-
let få arbeta mycket hårt på jorden för att klara sig.

Adam bad Gud om förlåtelse

Adam bad Gud om förlåtelse. Men Adam och Eva
fick inte komma tillbaka till lustgården. De hade ju
trots allt gjort fel och måste ta sitt straff.

Men Gud sa att om de trodde på honom och
bad till honom så lovade han att skydda dem.
De skulle inte behöva vara rädda och ledsna.
Men om de inte bad och trodde på Gud
så skulle de istället få det mycket svårt.
