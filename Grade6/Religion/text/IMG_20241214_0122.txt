Mara skickade stormande vindar som blåste sand i ögo-
nen på Siddharta. Men ingenting kunde få honom att
sluta meditera.

Siddharta blir Buddha

Under natten kom Siddharta på sanningen om livet. Då
blev han buddha, som betyder ”den upplyste” eller ”den
som har förstått”. Efter den händelsen kallades han för
Buddha.

Vad var det då han kom på? Jo, han kom fram till att
den bästa vägen att leva är medelvägen. Man ska leva
livet lagom. Själv hade Siddharta provat på att leva i lyx
och överflöd i palatset. Han hade också provat att leva
som asket och nästan inte äta något. Men han blev inte
lyckligare av det. Han kom då fram till att det bästa är
medelvägen mellan dessa.

Buddha sa också att anledningen till att människor
är olyckliga är att de vill ha saker hela tiden. Därför är
livets mening att träna på att inte vilja ha en massa saker,
utan vara nöjd med det man har.

