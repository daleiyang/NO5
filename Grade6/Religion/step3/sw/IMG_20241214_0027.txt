Jesus sa att man ska älska sina fiender.
Jesus berättade om hur viktigt det är med kärleken till Gud och människor.
Mycket i hans budskap väckte starka känslor.
Han sa till exempel: "Älska dina fiender och be för dem.”
Det tyckte många var svårt.
Jesus återkom många gånger till att vi inte får döma varandra, för då kommer vi själva att bli dömda.
Alla människor gör fel ibland, så visa kärlek och förståelse i stället, sa Jesus.
Prästerna blev arga på Jesus.
När en person gör något fel, kan det kallas för att synda.
Jesus förlät människor deras synder.
Men enligt prästerna i templet var det bara Gud som kunde förlåta synder.
Därför blev prästerna arga på Jesus som påstod att han också kunde det.
De anklagade honom för hädelse.
Hädelse betyder att tala illa om Gud eller sätta sig själv över Gud.
Prästerna ville bli av med Jesus och hittade därför på att han tänkte göra uppror mot dem som hade makten i landet.
Efter ett tag lyckades prästerna få Jesus fängslad.
Människor lyssnade till Jesus.
Han berättade att det är viktigt att visa kärlek och förståelse.