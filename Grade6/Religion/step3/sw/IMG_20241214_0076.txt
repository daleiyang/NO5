Den svarta stenen
I Kaba finns en speciell sten inmurad.
Denna sten är svart.
En historia berättar att stenen från början var vit, men att den har färgats svart för att många människor inte har gjort som Gud har velat.
Istället för att lyda Gud har de syndat.
Syndens färg är svart.
GUD BEFALLER ABRAHAM ATT OFFRA ISMAEL
En natt drömde Abraham att Gud ville att han skulle offra sin son, Ismael.
Detta var väldigt svårt för Abraham men han visste att han måste göra som Gud ville.
Djävulen försökte få Abraham att inte lyda Gud.
Men Abraham kastade sten på djävulen som då försvann.
Sedan förberedde han sig på att offra sin son.
Abraham la Ismael på marken och gjorde sig beredd att döda honom.
Men då ropade Gud till honom att han skulle hejda sig.
Gud sa: "Du har redan utfört den befallning som du fick i drömmen".
Gud hade testat Abraham för att kontrollera att han var trogen Gud.
Abraham hade klarat testet och Gud var mycket nöjd.
Abraham var tacksam för att han fick behålla sin son och offrade i stället ett djur till Gud.
Poängen med historien om Abraham och Ismael är att man alltid måste göra som Gud vill, hur hemskt det än är.
Men om man litar på Gud så kommer allting att ordna sig och bli bra.
Abraham tyckte att det var väldigt svårt att offra sin son, men han visste att han måste göra som Gud ville.
VAD tycker du?
Finns det någon som du litar på så mycket att du alltid skulle lyda den personen?
Vad gör att man litar på någon?