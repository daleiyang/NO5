Jesus dömdes till döden.
Jesus dömdes till döden och dog på ett kors.
På den här tiden var det ett vanligt sätt att döda, att avrätta, dem som bröt mot lagen.
De som skulle avrättas spikades upp på ett kors och där fick de hänga tills de dog.
Men enligt Bibeln hände en märklig sak.
Tre dagar efter att Jesus hade dött och blivit begraven uppstod han från döden och blev levande igen.
Han visade sig för de tolv lärjungarna och många andra människor.
Efter 40 dagar återvände han till himlen.
I den kristna tron kan man få förlåtelse.
Alla människor syndar ibland enligt Jesus.
När man exempelvis bara tänker på sig själv och struntar i andra syndar man.
Det kan ge dåligt samvete och då vill man få förlåtelse.
Kanske kan du känna igen dig?
Om du har varit dum mot någon vill du gärna att den personen ska säga:
Det gör inget, jag förlåter dig.
Enligt kristen tro förlåter Gud människor genom Jesus.
Därför ber kristna till Jesus och säger:
Förlåt för allt dumt jag har gjort.
Eftersom Jesus har levt på jorden så vet han hur det är att vara människa och kan förlåta.
Jesus dömdes till döden och spikades upp på ett kors.
Synda är att göra något som inte är tillåtet.
Att uppstå betyder att man vaknar upp från döden och börjar leva igen.
VAD tror du?
Om man har gjort något dumt så vill man gärna bli förlåten.
Varför är det så?