Mose hjälpte det judiska folket att fly.
Men när Mose och det judiska folket hade gett sig av så ångrade sig farao.
Han skickade sina bästa soldater efter judarna för att föra dem tillbaka.
När de egyptiska soldaterna närmade sig stod Mose med sitt folk framför ett stort hav.
Vad skulle de göra?
Det fanns ingenstans att fly.
De var fångna mellan havet och soldaterna.
Gud sa då till Mose att han skulle lyfta sin stav över havet.
Mose gjorde som Gud sa.
Då öppnade sig vattnet och det judiska folket kunde gå genom det.
På båda sidor stod vattnet som en vägg.
Soldaterna följde efter genom vattnet men när judarna kommit upp på andra sidan så lät Gud vattnet rinna tillbaka.
De egyptiska soldaterna blev då dränkta av de stora vattenmassorna.
Folket kom fram till Kanaan.
Det judiska folket hade äntligen blivit fria!
De började vandra mot Kanaan och efter en mycket lång vandring kom de slutligen tillbaka till det land som Gud ville att de skulle bo i.
VAD tycker du?
Farao tvingade judarna att arbeta för honom.
Har du någon gång blivit tvingad till att göra något?
Är det någon gång rätt att tvinga någon till något?