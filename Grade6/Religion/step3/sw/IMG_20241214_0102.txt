Rama befriar Sita.
Rama och Lakshmana blev mycket arga när de märkte att Sita blivit bortrövad.
De gav sig genast av för att söka efter henne.
De fick hjälp av apguden Hanuman, som styrde över en hel armé av apor.
Hanuman försökte hitta gömstället där Ravana hade låst in Sita.
Han hade med sig Ramas ring så att Sita skulle veta att han var en vän.
Men Hanuman blev tillfångatagen och Ravana bestämde att man skulle sätta eld på hans svans.
Hanuman passade då på att sätta eld på alla byggnader i staden med sin brinnande svans, utom det palats som Sita satt fången i.
Sedan flydde han.
Rama och Hanuman anföll sedan Ravana.
Ravana hade tio huvuden och var mycket stark.
De besegrade honom och högg av honom alla hans tio huvuden.
Rama återförenades med Sita.
Det goda hade vunnit över det onda.
Nu återvände Rama hem från djungeln och blev kung över landet.
En demon är en varelse, en ond ande, som gör elaka saker.
VAD tror du?
Denna berättelse handlar ju bland annat om att det goda alltid vinner över det onda.
Vad tror du själv?
Är det alltid det goda som vinner?
Kan det ibland löna sig att göra saker som egentligen inte är goda?