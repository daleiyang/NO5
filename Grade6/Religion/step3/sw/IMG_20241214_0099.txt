Ganesha är en gud som beskyddar.
I hinduismen finns många berättelser om gudar.
En berättelse beskriver hur guden Ganesha föddes.
Ganesha är en gud som många hinduer tycker mycket om.
Ganesha beskyddar hemmet.
Nästan alla hinduer har bilder på honom på dörren till sitt hem.
När man gifter sig ber man honom om välsignelse.
Och när man ger sig ut på en resa så ber man till honom för att resan ska gå bra.
Gudinnan Parvati ville väldigt gärna ha ett barn som skulle skydda henne mot inkräktare.
Men det ville inte hennes man Shiva.
En gång reste Shiva iväg på en lång resa.
Då bestämde sig Parvati för att skaffa ett barn på egen hand.
Hon skrapade bort lite hud från sin kropp när hon badade och formade sedan en liten figur av den.
Sedan väckte hon den lilla figuren till liv.
Åren gick och det lilla barnet, som fick namnet Ganesha, växte upp.
Varje dag vaktade han utanför sin mammas rum.
En dag kom Shiva hem.
Han hade varit bortrest i flera år och undrade nu vem det var som stod utanför hans frus rum.
Shiva utmanade Ganesha och högg av honom hans huvud.
Parvati blev väldigt arg och ledsen när hon såg vad Shiva hade gjort.
Hon förklarade för Shiva vem Ganesha var.
Shiva ångrade sig då och skickade genast iväg en av sina medhjälpare för att hitta ett nytt huvud till Ganesha.
Han skulle ta huvudet från den första varelse som han mötte.
Det råkade vara en elefant.
Ganesha väcktes åter till liv, men nu hade han fått ett elefanthuvud.
Att få välsignelse av en gud betyder att man får gudens beskydd.
En inkräktare är en person som bryter sig in i någons, t.ex. en inbrottstjuv.