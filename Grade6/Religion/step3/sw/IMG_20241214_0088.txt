Vissa muslimer håller hårt på gamla traditioner.
Både hos sunnimuslimer och hos shiamuslimer finns det personer som håller hårt på gamla regler och traditioner.
Inom båda grupperna finns det också personer som inte gör det.
Om man håller hårt på gamla traditioner hänger mer samman med varifrån man kommer än om man är sunni- eller shiamuslim.
De som exempelvis kommer från fattiga länder och bor på landsbygden är ofta mer bundna vid gamla traditioner än de som bor i städer.
En tradition som är viktig för alla muslimer är att tvätta sig före bön.
Man tvättar fötter, händer, armar, ansikte och huvud.
Helst ska man be tillsammans med andra och inte vara ensam.