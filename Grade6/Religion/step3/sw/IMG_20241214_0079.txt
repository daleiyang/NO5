DEN MUSLIMSKA KALENDERN
Det muslimska året är 11 dagar kortare än det kristna året.
Det gör att högtiderna firas lite tidigare för varje år.
Om en högtid firas i december ett år så kommer den att firas 11 dagar tidigare nästa år och sedan 11 dagar tidigare året därefter.
Efter några år kommer högtiden att firas på hösten och efter ytterligare några år på sommaren.
På så sätt flyttar sig de muslimska högtiderna hela tiden.
Muslimska högtider
Inom islam finns det två stora högtider som de flesta muslimer firar och längtar till.
Det är de båda Id-högtiderna.
Högtiderna ska firas tillsammans med familj och vänner.
Det är också viktigt att man delar med sig och tänker på dem som inte har det så bra.
FASTEBRYTANDETS HÖGTID (ID AL-FITR)
När? Direkt efter ramadan, fastemånaden.
Varför? Under ramadan har muslimerna fastat varje dag och när månaden är över så firar muslimerna att de får lov att äta på dagen igen.
De firar alltså att de bryter fastan.
Hur? Fastebrytandets högtid firas i tre dagar.
Den första dagen börjar man med att äta något eftersom man inte behöver fasta längre.
Många muslimer tar sedan ett bad.
Det är nämligen vanligt att gå till moskén på förmiddagen för att be.
Då är det bra att vara ren för att visa Gud respekt.
Senare under dagen besöker man vänner och familj.
Man önskar alla lycka till och äter en festmåltid tillsammans.
Det är viktigt att visa familj och vänner att man bryr sig om dem.
Barnen brukar få presenter och nya kläder.
Det berättas att Muhammed själv hade nya kläder när han firade Fastebrytandets högtid.
Eftersom många muslimer vill göra precis som Muhammed gjorde, så klär man sig fint vid denna högtid.
Under Fastebrytandets högtid ger muslimer dessutom pengar till fattiga eller till andra som behöver hjälp.
Det är alltid viktigt att tänka på dem som har det mindre bra, men vid denna högtid är det extra viktigt.
Under Id-högtiderna är det vanligt att barnen får presenter, ibland också pengar eller godis.
Man ger presenter för att visa att man gärna delar med sig.
Att fasta är att inte äta eller dricka.