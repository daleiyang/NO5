Släkt och vänner deltar i bröllopsceremonin.
De önskar att brudparet ska få ett lyckligt liv tillsammans.
BRÖLLOP
Enligt vissa buddhister är äktenskapet, att gifta sig, något som inte har med religionen att göra.
Men det är vanligt att man går till ett kloster efter vigseln för att munkar ska välsigna äktenskapet.
En bröllopsceremoni kan se ut på olika sätt.
Det beror på vilket land man är i och vilken grupp man tillhör.
Det viktiga med bröllopet är att bli välsignad och uppmuntrad att leva i kärlek till varandra och till andra människor.
BEGRAVNING
Det finns många olika sätt att genomföra en buddhistisk begravning.
Men oftast samlas släkt och vänner tillsammans med en munk som läser texter nära den döda.
Enligt buddhismen behöver människan hjälp när han eller hon ska vidare till nästa liv och de texter som munken läser hjälper den döda.
Ibland läggs kroppen i en kista och begravs i marken.
Ibland kremeras den.
Välsignad är att få beskydd från Gud.
Kremera innebär att bränna upp en kropp så den bara blir till aska.