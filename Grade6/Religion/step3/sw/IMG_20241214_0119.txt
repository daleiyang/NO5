Buddhistiska berättelser
Berättelsen om hur Siddharta blev Buddha
Den här berättelsen handlar om hur det gick till när prins Siddharta föddes för länge sedan.
Den handlar också om hur Siddharta blev den som buddhisterna kallar Buddha.
I Indien bodde en drottning som hette Maya.
En natt drömde hon något mycket konstigt.
Fyra kungar tog med henne högt upp i bergen.
Där träffade hon fyra drottningar som hjälpte henne att ta ett bad.
Sedan fick hon ligga på en mycket fin säng.
När hon låg på sängen kom en vit elefant.
Han höll en vit lotusblomma i snabeln.
Elefanten gick tre varv runt sängen och sedan gick den in i den högra sidan av kroppen på Maya.
Viktiga böcker inom buddhismen
Inom buddhismen finns det några böcker som heter Tripitaka.
Det betyder De tre korgarna.
I dessa böcker kan man läsa om vad Buddha predikade och om vilka regler som buddhistmunkar ska leva efter.