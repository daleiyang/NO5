VI TITTAR NÄRMARE PÅ.
Tre viktiga Städer i islam.
MUHAMMEDS NATTLIGA RESA.
I islam finns en berättelse om hur Muhammed en natt reste till Jerusalem.
Han red på ett djur som hette Buraq.
På den tiden då Muhammed levde tog det flera veckor att resa till Jerusalem.
Men Muhammed reste dit med Guds hjälp och därför kunde han åka fram och tillbaka under en och samma natt.
När Muhammed var i Jerusalem träffade han flera andra profeter.
Två av dem var Abraham och Mose.
De hade dött för länge sedan och var nu i himlen hos Gud.
Men denna natt visade de sig för Muhammed och tillsammans bad de till Gud.
Det var Muhammed som ledde bönen.
Det är enligt muslimerna ett tecken på att han är den viktigaste av alla profeter som har funnits.
Buraq målas ofta som en häst med ett kvinnohuvud och en påfågelstjärt.
KLIPPDOMEN.
I Jerusalem finns Klippdomen.
Den ligger på en klippa mitt i Jerusalem.
Muslimerna tror att det var på den klippan som Muhammed bad tillsammans med de andra profeterna.