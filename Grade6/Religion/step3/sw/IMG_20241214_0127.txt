Viktiga ceremonier
BARNET FÅR SITT NAMN
Inom buddhismen finns det olika namnceremonier.
Vanligast är att föräldrarna tar med sitt barn till ett tempel när det är några månader gammalt.
Barnet har redan fått ett namn av föräldrarna, men i templet får barnet ett buddhistiskt namn också.
Det kan till exempel vara ett namn som Metta, som betyder kärlek.
Namnceremonin leds av munkar.
Föräldrarna får svara på frågor där de lovar att lära barnet olika saker.
Det kan vara att inte stjäla eller döda.
DE FÖRSTA BOKSTÄVERNA
Senare i livet har man ceremonier i samband med att något nytt händer i barnets liv.
Det kan vara första gången barnet äter ris eller när barnet får sitt hår klippt för första gången.
En ceremoni kan också hållas när barnet har lärt sig de första bokstäverna och börjar lära sig att läsa.
Föräldrarna tar med sitt barn till templet.
Där får barnet ytterligare ett namn, ett religiöst namn.
Det är vanligt att det hålls en ceremoni när barnet lär sig läsa.
Det är för att visa att det har hänt något nytt i barnets liv.