Konner du ihåg?
SAMMANFATTNING
Judar tror på en enda Gud.
Gud har skapat jorden och människan.
Gud har bestämt att människan ska ta hand om världen.
Judar väntar på Messias.
När Messias kommer blir det fred på jorden.
Platsen där judar samlas för att be heter synagoga.
Tora är judendomens heliga bok.
Landet Israel är mycket viktigt inom judendomen.
Enligt den judiska Bibeln har judarna fått detta land av Gud.
Stora högtider är påsken och tempelinvigningsfesten.
Det finns tre judiska grupper: ortodoxa judar, konservativa judar och liberala judar.
UPPTÄCK MER OM …
Vad kommer namnet judendom från?
Namnet judendom är gammalt.
För ungefär 3 000 år sedan levde judarna i grupper i landet Kanaan.
En av grupperna kallades Juda, efter Jakobs son Juda.
Den del av landet där de bodde kallades för Juda rike och de som bodde där kallades för judar.
Det gav sedan namnet judendom.
Frukt från Kunskapens träd
Adam och Eva åt en frukt från Kunskapens träd i Eden.
Många konstnärer har målat tavlor som föreställer Adam och Eva när de äter av frukten.
Ofta målas frukten som ett äpple.
Men det står ingenting i Bibeln om vilken sorts frukt det egentligen var.