Berättelsen om Mose
En annan berättelse som är viktig för judar är berättelsen om Mose.
Den handlar nämligen om hur det judiska folket lämnade Egypten och kom tillbaka till Kanaans igen.
Tillbaka till det land som Abraham hade fått av Gud för länge, länge sedan.
Så länge Josef levde hade hans släkt det bra i Egypten.
Josefs släkt växte och blev till ett stort folk, det judiska folket.
Men efter en tid dog Josef och en ny farao fick makten i Egypten.
Han ville bygga stora pyramider och behövde många arbetare till bygget.
Därför gjorde han det judiska folket till sina slavar.
Mose i vassen
Eftersom det judiska folket var stort var farao hela tiden rädd att de skulle göra uppror mot honom.
Han bestämde därför att alla nyfödda judiska pojkar skulle kastas i den stora floden Nilen.
En av de pojkar som föddes under denna tid hette Mose.
Hans mamma vägrade att kasta honom i floden.
Hon la honom istället i en korg som flöt på vattnet.
Efter en stund kom faraos dotter ner till floden.
Hon hittade Mose, som hade flutit in i vassen och hon bestämde sig för att ta hand om honom.