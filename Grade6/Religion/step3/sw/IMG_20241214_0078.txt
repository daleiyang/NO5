TRE VIKTIGA STÄDER I ISLAM
Den viktigaste staden för muslimer är Mecka.
Det beror på att Muhammed föddes där och för att Kaba ligger här.
När muslimer ber vänder de sig alltid mot Mecka, var i världen de än befinner sig.
Den näst viktigaste staden är Medina.
Muhammed bodde i Medina under lång tid och många människor började tro på islam när Muhammed bodde där.
Muhammed är begravd i Medina.
Den tredje viktigaste staden är Jerusalem.
Det beror på att Muhammed reste dit med Guds hjälp och för att Gud säger i Koranen att Jerusalem är en viktig plats.
JERUSALEM – en helig stad även för judar och kristna
Muslimer tycker att Jerusalem är viktig för att Muhammed reste dit och för att Gud säger i Koranen att Jerusalem är en viktig stad.
Kristna tycker att Jerusalem är en viktig stad eftersom det var där som Jesus korsfästes, dog och uppstod.
Judar tycker att Jerusalem är en viktig stad därför att templet låg där och för att det i den judiska Bibeln står att Jerusalem är den viktigaste staden.
Jerusalem ligger i landet Israel som Gud har gett till det judiska folket enligt Bibeln.
VAD tycker du?
Du har säkert hört talas om Jerusalem på TV.
Det är ofta bråk om staden.
Både judar och muslimer vill styra över den.
Varför kan man inte bara samsas tror du?