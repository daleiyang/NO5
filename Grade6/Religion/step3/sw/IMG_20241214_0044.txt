När familjen sätter sig ner för att äta är bordet fint dukat.
På sabbaten äter man helst något extra gott.
Det är viktigt att det känns att det är en speciell dag.
I dag serveras en varm rödbetssoppa och sabbatsbröd.
Män och pojkar bär kippa.
Pappan och sönerna i familjen har en speciell, tunn tygmössa på huvudet.
Den kallas för kippa.
I gamla judiska texter står det att alla judiska män och pojkar ska täcka huvudet för att visa respekt mot Gud.
Det vanligaste är att de har en kippa på sig, men det går också bra med en hatt eller en mössa.
Vissa judar använder kippa varje dag medan andra bara tar på sig den vid speciella tillfällen.
Det kan vara när de går i synagogan eller ber böner.
JUDISK MAT
De judar som följer sin religion noga äter bara mat som är kosher.
Det betyder att maten följer de judiska reglerna för vilken mat man får äta.
Reglerna bygger på gamla judiska böcker och traditioner från flera tusen år sedan.
Reglerna säger att judar inte får äta hästar, grisar eller harar.
Men de får äta får, kor, får och rådjur, om köttet är slaktat av en speciellt utbildad slaktare.
Judar får äta havsdjur som har fjäll, till exempel fiskar.
Men de får inte äta skaldjur och bläckfiskar för de har inga fjäll.
En annan viktig regel är att inte blanda kött med mat som innehåller mjölk, grädde eller ost.
Om man äter kött till middag får man inte dricka ett glas mjölk till.
För att kött och mjölkvaror aldrig ska blandas så har judiska kök dubbla tallrikar och bestick.
Så här kan en kippa se ut.
Kippa är en slags mössa som judiska pojkar och män ska bära.
Kosher kallas den mat som följer de judiska reglerna för vilken mat man får äta.