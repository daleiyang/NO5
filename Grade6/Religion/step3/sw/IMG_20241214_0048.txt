Bröderna bestämde sig för att döda Josef.
Josefs bröder var fåraherdar och en dag hälsade Josef på bröderna när de vaktade sina får.
När bröderna såg Josef komma så bestämde de sig för att döda honom.
Först drog de av honom hans fina kläder och sedan kastade de honom i en brunn.
De tänkte lämna honom där för att dö.
Bröderna sålde Josef som slav.
Men efter en liten stund red en grupp handelsmän förbi på sina kameler.
De var på väg till Egypten.
Josefs bröder kom på att de kunde sälja Josef som slav till handelsmännen istället för att lämna honom i brunnen.
Då kunde de tjäna pengar samtidigt som de blev av med sin bror.
Tillsammans drog de upp Josef ur brunnen.
Handelsmännen köpte Josef och tog med sig honom till Egypten.
För att Jakob skulle tro att Josef hade blivit dödad av vilda djur doppade bröderna Josefs kläder i djurblod och gav dem till honom.
Jakob blev mycket ledsen över att ha förlorat sin favoritson.
Josef hamnade i fängelse.
I Egypten hamnade Josef i fängelse.
Där mötte han två fångar som tidigare hade arbetat för farao, kungen i Egypten.
En morgon berättade männen för Josef att de hade drömt något konstigt under natten.
Josef var bra på att tyda drömmar och han hjälpte männen att förstå vad drömmarna betydde.
Den ene mannen skulle dö inom kort.
Den andre mannen skulle snart bli frisläppt och få tillbaka sitt arbete hos farao.
Några dagar senare blev det precis som Josef hade sagt.
VISSTE DU ATT...
Abraham är en viktig person även i islam.
Du kan läsa mer om honom på sidorna 76–77.
Herde är en person som vaktar boskap, till exempel får, getter eller kor.
Farao kallades kungen i Egypten.
Tyda drömmar är att förstå vad en dröm betyder.