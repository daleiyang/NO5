Gudarna har olika tecken.
När en hindu ber och offrar till sin gud är det vanligt att han eller hon målar ett tecken i pannan.
Detta tecken visar vilken gud han eller hon ber till.
Olika gudar har olika tecken.
De två populäraste gudarna är Shiva och Vishnu.
Den här familjens favoritgud är Shiva.
Shivas tecken är tre vita streck.
Om du tittar på bilden av familjens tempel så ser du att Shiva har sådana streck i pannan.
Den här mannen ber till Vishnu.
Han har målat Vishnus tecken i pannan.
Hinduer äter inte kött.
Många hinduer äter vegetarisk mat.
Det betyder att de inte äter kött.
Det beror på att hinduer tror att alla levande varelser har en själ.
Denna själ återföds i en ny varelse efter döden.
Så när till exempel en människa dör återföds hennes själ till något nytt.
En del människor återföds som nya människor och en del återföds som djur.
Att döda ett djur är alltså något som man inte ska göra.
En själ är en människas personlighet.
Hinduerna tror att när kroppen dör lever själen vidare.
VAD tycker du?
Nu för tiden är det vanligt att människor inte äter kött.
De vill inte döda andra levande varelser.
För många hinduer är detta självklart.
Vad tycker du?