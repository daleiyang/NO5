Kristendomen är världens största religion.
Den började med en man som hette Jesus, som vandrade runt i landet Israel och talade om Gud.
Det var för mer än 2 000 år sedan.
Kristna tror på en Gud.
De tror också att Jesus var Guds son.
Jesus lärde människorna hur de skulle få kontakt med Gud.
Han lärde dem hur de skulle leva och att människor ska älska varandra.
Jesus kallas också för Kristus och de som trodde på honom kallades därför kristna.
Religionen fick namnet kristendom.
När vi räknar år börjar vi med det år då Jesus föddes.
År 2000 var det alltså 2 000 år sedan Jesus föddes.
Nu har det gått ännu fler år sedan dess.
Kyrka kallas den plats där kristna samlas för att hålla gudstjänst.
Ordet kyrka betyder Herrens hus och Herren är detsamma som Gud.
Den som leder gudstjänsten kallas för präst.
Den här kyrkan står på Island.
Det är lätt att se att det är en kyrka, för det finns ett kors på taket och ett vid ingången.
Korset är en viktig kristen symbol.
En kyrka står alltid så att ingången är mot väster.
Det betyder att väggen med de fyra stora fönstren på är vänd mot norr.
Förr i tiden hade inte den norra väggen fönster.
Det var för att människor trodde att ondskan, det otäcka och farliga, kom från norr och det ville man stänga ute.
På den södra sidan hade man nästan alltid fönster.
Det var för att ljuset kom från söder.
Förr hade man ju inga lampor utan bara levande ljus.
Då var det viktigt att släppa in det ljus som kom från solen.
I dag har kyrkor ofta fönster på båda sidorna.