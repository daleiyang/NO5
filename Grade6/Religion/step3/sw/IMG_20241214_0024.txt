KONFIRMATION
Ordet konfirmation betyder bekräfta, säga ja till, och det man bekräftar i konfirmationen är sitt eget dop.
Den som döptes som liten bebis kunde inte själv bestämma om dopet, men som ungdom kan man vid konfirmationen bekräfta, hålla med om, att det var rätt sak att göra.
Kristna pojkar och flickor konfirmeras oftast när de är i 13–14-årsåldern.
Då går de en konfirmationskurs och får lära sig mer om den kristna tron och hur en kristen bör leva.
Den som inte är döpt men ändå vill gå en konfirmationskurs kan göra det.
Då blir han eller hon döpt under kursen.
BRÖLLOP
Den som blir kär och hittar någon att leva tillsammans med, väljer ofta att gifta sig i kyrkan.
Att gifta sig i kyrkan är både vackert och högtidligt, tycker många.
När ett par gifter sig kallas det för bröllop eller vigsel.
Paret ingår då äktenskap.
Tanken med vigseln i kyrkan är att Gud ska välsigna paret som gifter sig.
Man ber att Gud ska hjälpa till så att äktenskapet blir bra.
Prästen läser ur Bibeln och säger att nu är ni inte bara två personer utan också ett par som hör ihop på ett särskilt sätt, bundna till varandra av kärlek.
BEGRAVNING
När en kristen människa dör läggs kroppen i en kista av trä.
Sedan hålls en ceremoni som kallas begravning.
En begravning kan ske i en kyrka eller i ett särskilt begravningskapell.
Prästen brukar börja med ett säga: Vi har samlats här för att säga farväl.
Därefter håller prästen ett tal som handlar om den döda, men också om den kristna tanken att efter döden kommer människan till Gud.
Sedan är det vanligt att alla på begravningen går runt kistan, stannar till framför den och lägger en blomma på kistan och säger farväl.
När ceremonin är klar slut placeras den döda i en grav i marken.
Det kan gå till på två sätt.
Antingen sänks hela kistan ner i graven; det kallas jordbegravning.
Eller också tas kroppen först ut och läggs på ett bål för att kremera.
Det som blir över, askan, läggs i en liten kruka som sedan grävs ner i marken.
Det händer också att man låter askan spridas fritt på ett område, till exempel i en minneslund, i fjällen eller över havet.
ORDLISTA
Vigsel är ceremonin när man gifter sig.
Begravningskapell är en mindre kyrka som bara används till begravningar.
Kremmera innebär att elda upp en kropp så den bara blir aska.
Minneslundar ligger ofta i en skogsbacke.