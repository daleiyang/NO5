Kristendomen
Berättelsen om den förlorade sonen.
Att kunna förlåta är mycket viktigt inom kristendomen.
För att förklara det för människor så berättade Jesus denna historia.
En rik man hade två söner.
En dag sa den yngste sonen:
– Far, när du dör får jag ju ärva pengar och en massa saker av dig.
Kan inte jag få dem redan nu?
Fadern gjorde som hans son ville och gav honom den del av arvet som skulle bli hans.
Sonen sålde direkt alla saker och efter några dagar gav han sig iväg på en lång resa till ett främmande land.
Sonen slösar bort sina pengar
I det nya landet slösade sonen med sina pengar och snart var alla pengarna slut.
Han blev tvungen att söka efter ett arbete för att kunna klara sig.
Han fick ett jobb som grisvakt hos en bonde.
Där såg han hur grisarna fick massor med mat.
Själv kunde han knappt äta sig mätt eftersom han fick väldigt lite lön.
Han ångrade nu att han hade lämnat sin far och sin bror.
Sonen återvänder
Efter en tid åkte den yngste sonen hem igen.
Han sa till sin far att han var ledsen att han hade gett sig iväg och att han hade slösat bort alla pengarna.
Han skämdes och ångrade sig mycket.
Men fadern var inte arg.
Han sa tvärtom att han var mycket glad och att han ville att de skulle fira att sonen hade kommit tillbaka.
Fadern lät slakta den fetaste kalven och ställde till med en riktigt festmåltid.
Sedan gav han den yngste sonen festkläder att ta på sig och en dyrbar ring.
Festen började.
Arv är något man får av en person som har dött.
Barn ärver alltid sina föräldrar.
Ett arv kan vara pengar eller saker.