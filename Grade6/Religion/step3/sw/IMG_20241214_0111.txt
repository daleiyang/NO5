Olika hinduiska grupper
Nästan en miljard människor i världen är hinduer, det vill säga nästan 1 000 miljoner människor.
De flesta av dem bor i Indien.
Hinduismen är en mycket gammal religion och genom historien har gammalt och nytt blandats.
Därför finns det många olika sätt att vara hindu på.
Man kan tro på olika gudar
Det som skiljer grupperna från varandra är vilken eller vilka gudar man ber till.
Några ber bara till Vishnu, andra bara till Shiva.
Vissa ber till många gudar.
En annan sak som skiljer sig mellan grupperna är hur de gör för att nå gudarna.
Några tycker det är viktigast att göra goda handlingar och visa kärlek mot andra människor.
Andra tror att bästa vägen är meditation.
Då sitter man i en särskild ställning och tänker på Gud.
En tredje grupp tycker att det är viktigast att be och offra till gudarna.
Offret består oftast av blommor, frukt och mat.
Den här mannen offrar frukt till guden Shiva.