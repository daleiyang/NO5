VAD HÄNDER EFTER DÖDEN?
I alla tider har människor funderat på vad som händer efter döden.
Varje religion har sitt eget svar på den frågan.
KRISTENDOM
Kristna tror att alla människor som tror på Gud kommer till himlen.
Där får de möta Gud och leva lyckliga.
De som inte tror på Gud kommer till en plats utan Gud och den kallas för helvetet.
Förr i tiden skrämde prästerna i kyrkan människorna med helvetet och hur hemskt det skulle vara att hamna där.
Men det är inte så vanligt i dag.
JUDENDOM
Enligt judendomen är det osäkert vad som händer efter döden och de flesta judar säger att de inte vet.
I den judiska Bibeln nämns ett skuggrike, där alla människor hamnar.
Det är ett rike som inte liknar jorden och som inte går att förstå.
Människan kan också hamna i helvetet, men inte längre än 12 månader.
Efter det går människan vidare till skuggriket eller kanske lever kvar i minnet hos de levande.