Här kan du läsa några exempel på vad Jesus sa.
”om någon slår dig på högra kinden, så vänd också den andra mot honom.”
Att vända andra kinden till betyder att man inte ska hämnas.
Om någon gör något dumt mot dig så ska du inte göra samma sak tillbaka.
”Älska era fiender och be för dem som förföljer er.”
Jesus sa att du ska älska alla, till och med dina fiender.
Du ska be för dem och hoppas att det går bra för dem.
Detta tycker många är en svår regel.
Det är inte alltid så lätt att önska att bra saker ska hända personer som man inte tycker om.
”Allt vad ni vill att människorna skall göra för er, det skall ni också göra för dem.”
Detta brukar kallas för den gyllene regeln.
Många menar att man inte behöver några andra regler så länge man följer den.
VAD skulle du göra?
En av dina klasskamrater heter Kim.
Du gillar inte Kim.
Det beror på att Kim ofta är dum mot dig.
En gång sa Kim till dig att du hade en ful tröja så att alla hörde det.
En annan gång på gympan så knuffade Kim dig med flit så att du skrapade ena knäet och fick gå till skolsyster.
Du har alltså anledning att inte tycka om Kim.
Ibland händer det till och med att du tänker ut planer på hur du ska kunna hämnas.
Tänk dig nu att du ska följa det som Jesus sa.
Hur skulle du då göra nästa gång Kim gjorde något dumt mot dig?