Allt går i cirklar.
Buddhister tror, precis som hinduer, att livet går om och om igen.
Människan föds till många liv på jorden.
Det kallas för samsara, som betyder evigt kretslopp, något som aldrig tar slut.
Men människan kommer loss ur detta kretslopp och slipper återfödas när hon når nirvana.
Vad vi gör har betydelse.
Precis som för en hindu är det viktigt för en buddhist att leva rätt och att tänka och handla kärleksfullt.
Allt man gör har betydelse för detta liv och för vad som händer i nästa liv.
Det kallas för karma.
Karma är summan av livets goda och dåliga handlingar och det är de som avgör vad en människa föds till i nästa liv.
Det är inte ens säkert att man blir människa i nästa liv, man kan också bli ett djur.
Det är karman som avgör det.
Enligt Buddha finns det ingen gud eller gudar.
Trots det är det vanligt att buddhister ber till gudar.
En del ber även till Buddha.
De ser Buddha som en gud.
Det här paret tänder ljus och rökelse för att förbättra sin karma.
Samsara betyder evigt kretslopp, det vill säga att allt går i cirklar utan slut.
Karma är summan av alla goda och dåliga handlingar som en människa har gjort i sitt liv.