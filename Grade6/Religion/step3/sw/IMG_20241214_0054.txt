Judiska högtider.
Judendomen har många högtider.
De högtider som det berättas om här tillhör de viktigaste och firas av de flesta judar.
NYÅR (ROSH HASHANA).
När? På hösten, i september eller oktober.
Varför? För att minnas att Gud skapade världen och för att varje år är en ny start då människor kan göra saker lite bättre än året innan.
Hur? Nyårsfirandet varar i tio dagar.
Varje vardag blåser man ett vädurshorn utanför synagogan.
När en jude hör ljudet från hornet så ska denne tänka på vad han eller hon har gjort fel gjort under året och ångra sig.
Man ber både Gud och människor om förlåtelse.
Men det är också viktigt att själv förlåta andra.
När det nya året börjar så har man förhoppningsvis inga ovänner.
Under den här högtiden är det också viktigt att fundera över hur man kan bli en bättre människa.
Den första kvällen under nyårsfirandet brukar familjen samlas och äta en god middag.
Man äter också söta saker, som granatäpplen och bröd doppat i honung.
Det gör man för att man hoppas på ett sött och bra nytt år.
FÖRSONINGSDAGEN (JOM KIPPUR).
Sista dagen i nyårsfirandet kallas för försoningsdagen.
Denna dag ska människor försonas med Gud.
Det betyder att man vill få Guds förlåtelse för alla de saker som man lovade att göra men inte gjorde.
Men man kan inte få förlåtelse från Gud om man inte först har blivit sams med dem man har varit ovän med.
Försoningsdagen är mycket viktig för judarna.
Många judar fastar hela den här dagen.
Vädurshorn är hornet från en bagge.
Det används som ett blåsinstrument inom judendomen.
Ett granatäpple är en söt frukt som liknar ett äpple på utsidan.
Insidan är full av små kärnor som man kan äta.
Försonas betyder att förlåta och bli vänner igen.
Att fasta betyder att inte äta eller dricka.