Samariern såg mannen som låg på vägen och fylldes av medlidande.
Han gick fram till honom, tvättade hans sår och lade på förband.
Sedan lyfte han upp honom på sin åsna och tog honom till ett värdshus för att sköta om honom.
Nästa dag var samariern tvungen att fortsätta sin resa.
Han gav då pengar till mannen som ägde värdshuset så att han skulle sköta om den skadade tills han blev bra.
Jesus ville berätta om hjälpsamhet.
När Jesus hade berättat klart, frågade han vem av männen i berättelsen som skulle komma till himmelriket.
Mannen svarade att det skulle naturligtvis samariern göra.
Det Jesus ville berätta var att man ska hjälpa människor i sin omgivning, även om man inte känner dem.
Man kommer inte till himlen bara för att man är präst, rik eller har en viss status.
Utan det viktigaste är att hjälpa sina medmänniskor och det kan alla göra oavsett vem man är eller var man kommer ifrån.
VAD tror du?
Har du någon gång struntat i att hjälpa någon som du visste behövde hjälp?
Varför hjälper vi människor inte alltid varandra?
Medlidande är något man kan känna med andra människor.
Det betyder att man förstår hur dessa människor känner.
En person med hög status är en person som andra människor ser upp till.
Hög status kan man få om man har ett bra jobb eller är duktig på något.