Karma
Inom både hinduismen och buddhismen är karma ett viktigt begrepp.
Karma betyder handlingar.
Man tänker sig att allting som en människa gör påverkar en.
Om du gör något bra kommer det att leda till något bra och du blir lycklig.
Om du gör något dåligt kommer det att straffa sig.
Vad tycker du?
Tror du att allt man gör har betydelse?
Om du gör något dumt, tror du då att det kommer leda till att du får det sämre på något sätt?
Medelvägen
Inom buddhismen säger man att den bästa vägen är medelvägen.
En människa ska inte leva i lyx och överflöd, men inte heller i fattigdom.
Vad tycker du?
Är det bästa livet inte ett liv i rikedom och lyx?
Finns det något negativt med att leva ett liv i överflöd?
En vit lögn?
Inom buddhismen finns några grundregler som man ska följa för att få ett bra liv.
En av dessa regler är att man inte ska ljuga.
Det är en regel som finns i de flesta religioner.
De flesta människor brukar också hålla med om att man inte ska ljuga.
Men ibland kanske det ändå är bättre att ljuga än att säga sanningen.
En sådan lögn brukar man kalla för en vit lögn.
Vad tycker du?
Är det alltid fel att ljuga?
Finns det tillfällen då det är bättre att ljuga än att säga sanningen?
Varför i så fall?
Kan du ge några exempel?