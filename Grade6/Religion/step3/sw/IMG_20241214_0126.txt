DE FLYTANDE SKÅLARNAS HÖGTID (LOI KRATHONG)
I Thailand är nästan alla människor buddhister.
Den mest kända thailändska högtiden kallas för de flytande skålarnas högtid.
På thai, det språk som man pratar i Thailand, heter högtiden Loi Krathong.
Loi betyder ungefär att flyta.
Krathong är en liten skål som brukar göras av bland annat bananblad.
När?
Denna högtid firas i november, den kväll då det är fullmåne.
Hur?
Man bygger små båtar av bananblad.
Dessa båtar liknar lotusblommor.
I båtarna sätter man ljus och rökelse.
Ibland lägger man även i lite pengar.
När det har blivit kväll och månen har gått upp så går man till närmsta sjö eller flod.
Där sätter man den lilla båten i vattnet och låter den flyta iväg.
Många barn simmar efter båtarna och samlar på dem som det ligger pengar i.
Under de flytande skålarnas högtid så är det vanligt att man också läser berättelsen om prins Vessantara.
Att läsa denna berättelse sägs vara mycket god gärning.
Varför?
Många tror att det finns andar i vattnet.
Dessa andar tycker om de vackra båtarna och de hjälper därför den person som har skickat iväg båten att få mer tur.
Man kan säga att båtarna tar med sig all den otur som finns omkring oss.
Det är mycket vackert att se alla de små båtarna på floden med sina brinnande ljus.
De som skickar iväg båtarna hoppas att de ska få tur i livet.
ANDAR INOM BUDDHISMEN
I Thailand trodde man förr i tiden att det fanns andar.
När buddhismen kom till landet så behöll många människor denna tro.
För buddhisterna som kom till Thailand så gjorde detta ingenting.
Det viktiga var att människorna trodde på det som Buddha berättade om.
Om människorna sedan ville be andarna om bättre lycka så gjorde det ingenting.
Rökelse är trästickor som ser ut som tomtebloss.
På stickorna finns en växtblandning som brinner långsamt.
Många tycker att röken som bildas luktar gott.
Andar är varelser som man inte kan se men som en del människor tror lever runt omkring oss.