Olika judiska grupper
Vissa judar följer många regler och andra judar följer bara några få regler.
Det gör att man kan dela in judarna i tre grupper.
De som följer många regler
Den grupp av judar som följer många regler brukar kallas för ortodoxa judar.
De följer alla de gamla regler som finns inom judendomen.
Det finns sammanlagt 613 regler.
De handlar om hur en jude ska fira högtider och klä sig.
De handlar också om vilken mat som är rätt att äta.
Rätt mat kallas kosher.
Ortodoxa judar följer många regler som hänger ihop med sabbatsdagen, lördagen.
Då får de inte utföra något arbete och inte laga någon mat.
De får inte heller leva så att andra människor måste arbeta.
Av den anledningen åker de inte buss eller går och handlar.
Bussen måste ju köras av en chaufför och i affären arbetar expediter.
Ortodoxa judar tycker att gamla regler måste följas, även om de är omoderna.
Gud har gett judarna dessa regler och det går inte bra för judarna om de inte följer dem.
I synagogan sitter män och kvinnor skilda åt.
Männen sitter för sig och kvinnorna för sig.
De här pojkarna går i en ortodox judisk skola i Göteborg.
Vissa ortodoxa judar följer en tradition som säger att man inte ska klippa håret vid kinden.
Kosher är rätt mat, alltså mat som följer de gamla judiska reglerna.
Läs mer på sidan 45.
Synagoga är namnet på den plats där judar träffas för att be till Gud.