LOTUSBLOMMOR
Den står för lycka och fruktbarhet.
Många av gudarna håller en lotusblomma i handen.
Några står också i en stor lotusblomma.
Gå tillbaka och titta på alla bilder i kapitlet om hinduismen.
Hur många lotusblommor hittar du?
Den här blomman ska inte räknas.
I Indien är kor heliga djur.
Inom hinduismen är kon ett heligt djur.
Det är en symbol för jorden och livet.
Kon har i alla tider hjälpt människan genom att ge mjölk och näring.
I stora delar av Indien får man därför inte döda kor.
Istället tror man att man får stor tur om man behandlar en ko bra.
Dolda skatter
År 2004 drabbades Asien av en stor flodvåg.
Den hade en enda positiv effekt.
När vattnet drog sig undan dök gamla skatter upp på en strand i södra Indien.
De hade varit begravda i mer än 1 000 år.
En av de saker som hittades var en elefantgud av sten.
Man hittade också spår av en gammal hamnstad.
Det skulle kunna vara rester av den mystiska staden Mahabalipuram.
I närheten finns nämligen ett över 1 000 år gammalt Shiva-tempel.
Enligt en gammal berättelse var templet så vackert att gudarna blev avundsjuka och lät översvämma staden som det låg i.