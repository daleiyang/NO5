Olika muslimska grupper.
Det finns över en miljard muslimer i världen, det vill säga över 1 000 miljoner muslimer.
De bor över hela jorden.
Gemensamt för alla muslimer är den starka tron på att det bara finns en Gud, att Gud vill ha fred och att människor ska leva tillsammans och hjälpas åt.
De flesta är sunnimuslimer.
De flesta muslimer kallar sig för sunnimuslimer.
Den gruppen utgör nästan 90 % av alla muslimer.
Sunnimuslimer lägger stor vikt vid sunna.
Sunna är de vanor och traditioner som Muhammed hade.
Sunnimuslimer tror att Muhammed fick veta allt från Gud som en människa behöver känna till.
Därför försöker de leva på det sättet som Muhammed levde.
Det kan handla om hur Muhammed tvättade sig och skötte sin kropp.
Det kan handla om hur han fördelade sitt arv till sina barn och hustrur.
Det kan också handla om hur arbetet ska fördelas mellan man och kvinna.
Shiamuslimer.
Ungefär 10 procent av alla muslimer i världen kallar sig för shiamuslimer.
Shiamuslimerna ville ha en annan ledare än sunnimuslimerna när Muhammed dog.
För shiamuslimerna var det viktigt att den ledaren var släkt med Muhammed.
Det var det inte för sunnimuslimerna.
Sedan dess har det därför funnits två grupper bland muslimer: sunni och shia.
Sunna kallas de vanor och traditioner som Muhammed hade.