Purim är en judisk glädjehögtid.
Då firar man de godas seger över det onda.
Vid den här högtiden är det vanligt att barnen klär ut sig och spelar teater.
Den här pojken har klätt ut sig till spöke.
I andra religioner finns det också högtider då man klär ut sig.
I kristendomen klär man till exempel ut sig när man firar Lucia.
Lucia är ett kristet helgon.
Judisk tideräkning
För att kunna veta när saker och ting har hänt så räknar vi de år som går.
I Sverige följer vi den kristna tideräkningen, som utgår från det år Jesus föddes.
När vi säger år 2000 betyder det att det var 2 000 år sedan Jesus föddes.
Denna tideräkning används i stora delar av världen.
Men det finns också en judisk tideräkning.
Den utgår från det år då man tror att Gud skapade världen.
Det år som vi kallade år 2000 hette med judisk tideräkning år 5760.
– Jaha, så det år som vi kallade år 2000 hette något annat för judar?
– Ja, det hette år 5760.
Budorden förvarades i en kista
Mose tog emot de tio budorden från Gud.
Enligt berättelser i Bibeln fanns budorden på två stentavlor.
Dessa tavlor lades i en träkista med guld på.
Kistan fördes till det stora templet i Jerusalem.
När templet förstördes för två tusen år sedan försvann kistan och ingen vet vart den tog vägen.
Kistan kallas för förbundsarken.