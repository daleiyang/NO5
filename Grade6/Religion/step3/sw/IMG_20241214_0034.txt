Katoliker tror på helgon.
Helgon är människor som har levt ett särskilt gott och kärleksfullt liv.
Det är påven som bestämmer vem som får bli helgon.
Det sker efter att en sådan speciell människa har dött.
I en katolsk kyrka finns statyer eller bilder av helgon och människor tänder ljus och ber vid dem.
Människor ber inte till helgonen utan ber att helgonen ska hjälpa dem att be till Gud.
Helgon är mycket viktiga för katoliker.
Munkar och nunnor.
I den katolska kyrkan finns munkar och nunnor.
Munkar är män och nunnor är kvinnor.
De har valt att inte gifta sig eller skaffa barn.
De vill leva livet enbart med Gud i tankarna.
De ber mycket, arbetar, hjälper sjuka och fattiga och klär sig enkelt.
Den som väljer att bli munk eller nunna lovar att vara det hela livet.
Munkar och nunnor bor i byggnader som kallas kloster.
Statyer eller bilder av helgon finns i alla katolska kyrkor.
Människor tänder ofta ljus framför dem.
Den här nunnan hjälper barn att spela instrument.
Munk (man) och nunna (kvinna) är personer som lever i ett kloster för att så bra som möjligt kunna koncentrera sig på Gud.
Kloster är en byggnad där munkar och nunnor bor.