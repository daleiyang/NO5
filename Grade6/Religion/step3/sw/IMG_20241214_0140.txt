ISLAM
Inom islam kommer människan antingen till Gud i paradiset eller till helvetet när hon dör.
Det är de som tror på Gud som kommer till paradiset och de som inte tror som hamnar i helvetet.
Paradiset är en underbar plats som har allt som vi saknar på jorden och helvetet är en hemsk plats.
Både himmel och helvete beskrivs tydligt i Koranen.
I paradiset får man ligga på mjuka kuddar och må bra.
I helvetet får människor göra hemska saker som att dricka skällhett vatten och "den motbjudande vätska som sipprar ut ur sår".
För många muslimer är detta bilder för hur det känns att vara med eller utan Gud.
HINDUISM
Inom hinduismen finns flera olika svar och tankar om vad som händer efter döden.
En tanke är att människan återföds till ett nytt liv på jorden.
En andra tanke är att det finns himlar och andra platser som man kan hamna i under en tid, innan man sedan återvänder till jorden igen.
En tredje tanke är att människan möter den gud som han eller hon har tillbett under sitt liv och får leva tillsammans med den guden.
En fjärde tanke är att människan inte återföds till jorden, utan blir en del av den gudomliga kraften brahman.
BUDDHISM
Buddhister tror att det kan hända två saker med människan när hon dör.
Det vanligaste är att människan föds om och om igen till nya liv på jorden.
Men ibland, när en människa har förstått allt som Buddha lärde ut, så kommer hon inte att återfödas till jorden.
Då blir människan istället upplyst och hamnar i nirvana.
Nirvana är namnet på det som ibland beskrivs som en himmel, men oftast som något som inte går att förklara.
Det är bara något man hamnar i.
VAD tror du?
Man kan fundera mycket på vad som händer med oss när vi dör.
Lever vi kvar i en annan värld, försvinner vi eller föds vi igen?
Vad tror du händer efter döden?