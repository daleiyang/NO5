Berättelsen om den barmhärtige samariern.
Kristna tror att det finns ett himmelrike dit man kan komma när man dör.
En gång frågade en man Jesus hur man ska göra för att komma dit.
– Du ska älska dina medmänniskor, svarade Jesus.
– Vilka är mina medmänniskor? frågade mannen.
Som svar berättade Jesus denna historia.
En man var på väg hem till Jeriko från Jerusalem.
Plötsligt överfölls han av rånare.
Rånarna tog mannens värdesaker och misshandlade honom.
Sedan lämnade de honom liggande på vägen svårt skadad.
Efter ett tag kom en präst gående.
När han såg den skadade mannen tittade han bort och gick snabbt förbi.
Han lät mannen ligga kvar på vägen utan att göra något.
Lite senare kom en annan präst förbi.
Inte heller han hjälpte den skadade mannen, trots att mannen behövde hjälp.
Efter ytterligare en stund kom en tredje man förbi.
Mannen var samarier.
Det betyder att han kom från landet Samarien som låg norr om Jerusalem.
På den här tiden tyckte de flesta människorna i Jerusalem inte om samarier.
Man tyckte att de var konstiga utlänningar, eftersom de inte hade samma seder och traditioner som de som bodde i Jerusalem.
SAMARIEN
Samarien var ett land som låg norr om Jerusalem.
Människorna som bodde i Samarien hade andra traditioner än de som bodde i Jerusalem.
Barmhärtig är man om man är förstående och hjälpsam.
En sed är en tradition.
Något man gör på samma sätt varje gång.