Hinduiska högtider
Det finns många högtider i hinduismen och alla hinduer firar inte samma högtider.
Men det finns några som de allra flesta firar.
Här kan du läsa om två av dem.
FÄRGHÖGTIDEN (HOLI)
När? På våren, i mars.
Det vanligaste är att man firar i två dagar, men ibland firas högtiden under längre tid.
Varför? Guden Krishna är väldigt viktig för många hinduer under denna högtid.
Det finns många olika historier om Krishna.
Enligt en berättelse så jämförde Krishna sitt ansikte med sin flickvän Radhas ansikte.
Krishnas ansikte var mörkt medan Radhas var ljust.
Krishna frågade sin mamma vad detta berodde på.
Krishnas mamma sa då till honom att måla Radhas ansikte med färg.
Det är en av orsakerna till att färger är så viktigt under denna högtid.
Hur? Färghögtiden är en mycket glad högtid.
Hinduer tänder stora eldar utomhus och dansar och firar på gatorna.
Det hör också till att äta rostade kokosnötter, socker och andra söta saker.
En tradition under högtiden är att kasta färgat vatten eller pulver på varandra.
Man kastar färg för att minnas att Krishna målade Radhas ansikte.
Färghögtiden firas på våren, när många blir förkylda.
Färgerna man använder görs av växter som sägs bota förkylningar och andra sjukdomar.
Färgerna symboliserar också våren.
De är lika färgsprakande som alla blommor som kommer på våren.
Symbol är något som används som ett tecken för något.
Ett ♥ t.ex. är en symbol för kärlek, att tycka om.