På besök i ett buddhistiskt hem.
Vi är hembjudna till en buddhistisk familj som kommer från Tibet.
När vi kommer innanför dörren känner vi genast en speciell doft.
Det är rökelse som doftar.
Vi tittar oss omkring och ser att det brinner rökelse vid ett altare.
På altaret står en liten figur av Buddha.
Det är vanligt att man tänder rökelse som ett offer till Buddha.
Det är också vanligt att offra blommor.
De flesta buddhister har bilder eller figurer som föreställer Buddha i sina hem.
BÖNEKVARNEN HJÄLPER BUDDHISTEN ATT BE FLER BÖNER.
Pappan i familjen visar oss en bönekvarn.
Inuti kvarnen finns pappersrullar med böner på.
När man snurrar på kvarnen så tänker man sig att dessa böner släpps ut.
Man kan alltså läsa många fler böner genom att snurra på kvarnen än om man skulle läsa dem på vanligt sätt.
Alla buddhister använder inte bönekvarnar men de som bor i Tibet gör det.
Rökelse är trästickor som ser ut som tomtebloss.
På stickorna finns en växtblandning som brinner långsamt.
Många tycker att röken som bildas luktar gott.
Ett altare är en plats som är lite upphöjd där man ber och offrar.
I ett tempel är altaret ofta stort men hemma kan altaret vara ett vanligt bord.