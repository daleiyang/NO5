TEMPELINVIGNINGSFESTEN (CHANUKKA)
När? I november eller december.
Varför? För att minnas en händelse för ungefär 2 200 år sedan.
Då fanns det ett tempel i Jerusalem, som var mycket viktigt för judarna.
Templet hade ockuperats av greker, som var ett mäktigt folk på den tiden.
Judarna lyckades efter en tid ta tillbaka templet från grekerna.
Innan man började använda templet igen invigde man det.
Det är det som har gett namn åt högtiden – tempelinvigningsfesten.
Inne i templet skulle en lampa alltid vara tänd.
På den tiden använde man olja i lamporna.
När judarna tog tillbaka templet från grekerna var oljan nästan slut.
Det tog åtta dagar att tillverka ny olja.
Enligt historien gjorde Gud så att lampan brann i åtta dagar trots att det bara fanns olja för en dag.
Under tiden hann judarna tillverka ny olja.
Därför firas tempelinvigningsfesten i åtta dagar.
Hur? Varje kväll i åtta dagar samlas familjen för att tända ett ljus.
Man använder en speciell ljusstake med åtta ljus.
Första kvällen tänds ett ljus, andra kvällen två och sista kvällen brinner alla åtta ljusen.
Vid den här högtiden är det vanligt att barnen i familjen får presenter.
Olja är viktig under högtiden.
Därför äter judar ofta mat som är tillagad i olja.
Potatisplättar är ett exempel på mat som tillagas genom att stekas i olja.
JUDARNAS VIKTIGASTE PLATS
Templet i Jerusalem var under en väldigt lång tid den viktigaste platsen för judarna.
I detta tempel bad man till Gud.
Många gånger hände det att fiender till judarna försökte ta över templet precis som grekerna gjorde.
För ungefär 2 000 år sedan förstördes templet av romarna.
Det enda som blev kvar var en del av en mur.
Denna mur kallar judar i dag för Västra muren.
Inom judendomen är Västra muren en mycket viktig plats och många judar besöker den varje år för att be till Gud.
Många judar reser till Jerusalem för att be vid Västra muren.
Ljusstaken som används vid chanukka har åtta ljus.
I mitten ser du ett nionde ljus och det kallas för tjänaren.
Det används för att tända de andra åtta ljusen.
Ett tempel är en religiös byggnad där man ber till Gud.
Att ockupera är att ta över ett land eller en byggnad. Ofta används våld.
Att inviga är något man ibland gör med saker innan man börjar använda dem.
Man kan till exempel inviga ett hus.