VIKTIGA SYMBOLER OCH TECKEN
Inom alla religioner finns det symboler och tecken.
De används av flera orsaker.
Ibland vill man visa att man tillhör en speciell religion.
Ibland används de för att de ger lycka, kraft eller skyddar mot onda saker.
JUDENDOM
Den här stjärnan kallas för Davidsstjärnan.
Den är en viktig symbol för judar.
David var en judisk kung som levde för länge sen.
När han styrde gick det bra för landet och han skapade ett stort judiskt rike.
Davidsstjärnan finns på Israels flagga.
Stjärnans sex hörn sägs ibland symbolisera att Gud beskyddar Israel från alla håll.
Den här sjuarmade ljusstaken kallas för menora.
Den är viktig för judar för att det fanns en stor sjuarmad ljusstake i det gamla templet i Jerusalem.
Ljusstaken stals för 2 000 år sedan, samtidigt som templet förstördes.
Sedan dess har den varit en viktig symbol för judarna.
KRISTENDOM
Korset är den vanligaste kristna symbolen.
Det beror på att Jesus dog uppspikad på ett kors.
För kristna betyder korset inte död, vilket man kanske tror eftersom det ofta finns i dödsannonser i tidningen.
Korset betyder istället seger över döden.
Jesus dog men uppstod sedan från de döda.
De som tror på Jesus kommer också att uppstå från de döda och få ett evigt liv.
Duvan är en kristen symbol.
Den står för den helige anden som alltid finns runt omkring oss.
Duvan är också en symbol för fred.