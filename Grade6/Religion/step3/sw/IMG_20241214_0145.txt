ASAGUDARNA
TOR
Tor var en stark gud.
Hans främsta vapen var en hammare som hette Mjölner.
När Tor kastade Mjölner så kom den alltid tillbaka till hans hand igen.
Tor använde Mjölner när han slogs med sina fiender jättarna.
När det åskade och blixtrade i människornas värld så trodde de att det var Tor som var ute och körde med sin vagn.
Det berättades nämligen att när han körde sin vagn över himlen så mullrade det och när han kastade sin hammare så blixtrade det.
Människorna kallade därför Tor för åskguden.
ODEN
Oden var den högste guden.
Han bestämde över alla de andra gudarna.
Oden var väldigt klok och hade kunskap om allt.
Det berättades att han en gång offrade sitt ena öga för att få all visdom i världen.
Oden hade två korpar som hette Hugin och Munin.
De flög ut varje morgon för att ta reda på vad som hände i världen och återvände sedan till Oden för att berätta nyheterna för honom.