Jesus visade sig för kvinnorna
Maria från Magdala var den första som fick syn på Jesus när han visade sig.
Jesus sa till Maria och de andra att de skulle gå till hans lärjungar och berätta att han hade uppstått.
Men när kvinnorna berättade det för lärjungarna så trodde inte lärjungarna på dem.
Det var först senare, när lärjungarna själva fick se Jesus, som de trodde på att han hade uppstått.
Jesus sa då till lärjungarna att de hade gjort fel som inte trodde på vad Maria från Magdala och de andra kvinnorna hade berättat.
Vad kan man lära sig av berättelsen?
Många tycker att den här berättelsen visar att kvinnor har en lika viktig roll som män har.
Jesus valde att visa sig för några kvinnor trots att det var männen som hade makten vid denna tid.
Och när lärjungarna inte trodde på vad kvinnorna hade sett så sa Jesus till dem att det var fel.
Man ska tro lika mycket på kvinnor som på män.
När kvinnorna berättade att Jesus hade uppstått så trodde inte lärjungarna på dem.
Visste du att...
Maria från Magdala också kallas för Maria Magdalena.
VAD tycker du?
När Jesus levde hade pojkar fler rättigheter än flickor.
I dagens samhälle ska alla ha samma rättigheter och behandlas lika.
Ändå händer det att flickor och pojkar behandlas olika.
Har du varit med om det någon gång?
Vad kan man göra för att ändra på det?