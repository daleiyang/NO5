The Golden Rock
Den här gyllene stenen finns i landet Burma (Myanmar).
Stenen är täckt med guld och står längst ut på en klippa.
Enligt historien balanserar den på ett hårstrå från Buddha.
Hit kommer många Buddhister för att be och offra.
Fem viktiga regler
Buddha sammanfattade sin lära i åtta regler.
Men det är svårt att leva efter alla dem.
Det är bara munkar och nunnor som klarar det.
Istället finns det fem regler som alla buddhister ska följa i sitt dagliga liv.
Barnen får lära sig dem av sina föräldrar och i skolan.
1. Döda inte.
Du ska aldrig ta en annan levande varelses liv.
2. Stjäl inte.
Du ska inte ta något som inte tillhör dig.
3. Var inte otrogen.
Du ska vara sann mot den du älskar.
Slarva inte med din kropp och dina känslor.
4. Ljug inte.
Tala alltid sanning och stå för det du gör.
5. Använd inte alkohol eller droger.
Det skadar din kropp, dina tankar och dina känslor.
BUDDHAS LÄRA
Buddhisterna kallar Buddhas lära för Dharma.
Den avbildas ofta som ett hjul.
Buddhister offrar blommor
När Buddhister ber offrar de ofta blommor.
Blommor är vackra men de vissnar efter ett tag.
Det påminner om Buddhas lära att allting förändras.
Buddha sa att om vi människor lär oss att allt förändras och att ingenting varar för evigt så blir vi lyckligare.