Kristna berättelser
Bibeln är de kristnas viktigaste bok
Kristendomens heliga bok heter Bibeln.
Ordet bibel betyder bok.
I Bibeln finns många berättelser som är viktiga för kristendomen.
Kristna delar in Bibeln i två delar.
Den första delen kallas för Gamla Testamentet.
Där finns de äldsta berättelserna.
Dessa berättelser är viktiga även för judar.
Några av dem finns med i kapitlet om judendomen.
Den andra delen kallas för Nya Testamentet.
Denna del handlar väldigt mycket om Jesus.
Nya Testamentet är den viktigaste delen av Bibeln för kristna.
När Jesus talade till folket så predikade han.
Det betyder att han berättade om sin tro och sina tankar.
I dag används det ordet när prästen talar om Gud i kyrkan.
Jesus predikade för folket
När Jesus skulle lära ut sin religion så berättade han ofta små historier.
Då blev det lättare för människor att förstå vad han menade.
Berättelserna finns nedskrivna i Nya Testamentet.
Jesus berättade om hur människor ska vara mot varandra och om vad som är rätt och fel.
Vissa saker som Jesus sa var väldigt annorlunda från vad folk var vana vid på den tiden.
Bibeln är kristendomens religiösa bok.
Den viktigaste delen är Nya Testamentet.
Där kan man läsa om Jesus och hans tankar.