FÖRR OCH NU
Julmat - förr och nu.
När svenskar firar jul så är maten mycket viktig.
Även förr i tiden var julen en tid då man fick äta god mat.
Då fanns det bestämda traditioner för hur och när maten skulle förberedas.
Två veckor innan jul slaktade man en gris.
Då fick man mycket färskt kött som man gjorde mat och korv av.
Det bakades bröd och pepparkakor.
Runt Lucia så började man med julbaket.
Då bakade man bröd som var formade som grisar och julbockar.
För lite mer än hundra år sedan blev det vanligt att ha saffran i brödet.
Då började man göra lussekatter.
Ungefär vid den tiden blev det också vanligt att baka pepparkakor i form av hjärtan, grisar och pepparkaksgubbar.
Innan dess hade man oftast ätit pepparkakor som medicin om man hade ont i magen.
Många traditioner finns kvar.
Traditionen att äta speciell julmat finns kvar än i dag.
Många maträtter innehåller griskött, till exempel julskinka, korv, köttbullar och sylta.
Men det finns även andra maträtter som hör till julen.
Lutfisk, olika sorters kål, risgrynsgröt och inlagd sill är exempel på mat som många äter till jul.
Förr i tiden var vinteräpplen och hasselnötter det vanligaste julgodiset.
Idag äts det mycket choklad, kola och knäck på julen.
Så här kunde ett julbord se ut förr i tiden.
Fat var fyllda med korv och bröd, och i mitten stod ett grishuvud.
Så här kan ett julbord se ut i dag.
Skinka, sill och sylt är vanliga maträtter.