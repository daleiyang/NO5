JUDENDOMEN
Farao drömde en speciell dröm
Den frisläppte fången arbetade hos farao i ett par år.
Men så en natt drömde farao något märkligt.
Han drömde om sju feta och fina kor som betade i gräset.
Sedan kom sju magra och fula kor och åt upp de feta korna.
Farao undrade vad drömmen betydde.
Han skickade efter alla kloka män som fanns i Egypten, men ingen kunde förstå drömmen.
Faraos tjänare kom då att tänka på Josef som han hade träffat i fängelset.
Han var ju bra på att tyda drömmar!
Tjänaren berättade för farao om Josef.
Farao skickade genast sina soldater till fängelset för att hämta Josef.
Sedan berättade han om drömmen för honom.
Josef förklarade drömmen för farao
Josef förstod direkt vad drömmen handlade om.
Först skulle det komma sju bra år.
Skördarna skulle bli fina och alla skulle ha massvis av mat.
Sen skulle det komma sju svåra år och då skulle det bli ont om mat.
Farao var mycket tacksam för att Josef kunde tyda drömmen.
För nu kunde han ju hjälpa sitt folk.
Farao gav Josef i uppdrag att samla in mat under de bra åren, så att folket skulle ha mat även när de dåliga åren kom.
Josef jobbade hårt och blev en mäktig man i Egypten.