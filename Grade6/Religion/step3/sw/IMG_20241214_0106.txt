POJKAR FÅR LÄRA SIG OM HINDUISMEN
När en pojke är runt tio år får han gå en utbildning hos en präst som undervisar honom om hinduismen.
Pojken får lära sig olika texter utantill.
Han får också öva sig på att sitta i en speciell ställning med benen i kors och tänka på innehållet i texterna.
Att sitta i en särskild ställning och tänka koncentrerat kallas för meditation.
Som avslutning på ceremonin tänds en eld och pojken får ett snöre som han ska bära på överkroppen resten av livet.
Flickor går inte denna utbildning, eftersom det inte är deras uppgift att läsa religiösa böcker, enligt hinduismen.
BRÖLLOP
För en hindu är det viktigt att gifta sig.
Enligt hinduismen är det bra för samhället att människor är gifta.
I Indien är föräldrarna med och föreslår vem man ska gifta sig med.
När två personer gifter sig förenas ju två släkter och därför tycker man att alla ska få vara med att bestämma.
Bröllopet pågår i flera dagar och är en riktigt stor fest.
Det är inte ovanligt med flera hundra gäster på ett bröllop i Indien.
En präst leder bröllopsceremonin som hålls i ett tempel eller på en annan plats.
Prästen läser texter och brudparet går tre varv runt en eld och ber högt om att få friska barn och om att de ska älska varandra länge – i hundra år.
Som ett offer till en gud häller de smör i elden.
BEGRAVNING
Vid en hinduisk begravning samlas släktingar och vänner.
En präst läser texter och så sjunger alla sånger tillsammans.
Kroppen kremeras sedan och askan strös i en flod eller på den plats där den döda bodde.
Många indier vill få sin aska strödd i floden Ganges.
Ganges är nämligen en helig flod enligt hinduismen.
Ibland läggs kroppen på en flotte som sedan eldas upp på floden.
På så sätt hamnar askan i floden.
ORDLISTA
Meditation innebär att sitta i en särskild ställning och koncentrerat tänka.
Kremera innebär att bränna upp en kropp så den bara blir till aska.