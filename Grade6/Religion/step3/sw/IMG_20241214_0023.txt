KRISTENDOMEN
Viktiga ceremonier
DOP
Dopet är en av de allra viktigaste kristna ceremonierna.
Då blir den som döps en del av den kristna kyrkan och den kristna tron.
Dopet är en ceremoni som finns i alla kristna kyrkor i hela världen.
I dopet välsignas människan av Gud.
Det betyder att han eller hon får beskydd och hjälp av Gud.
Många tror att ett barn får sitt namn i samband med dopet, men det stämmer inte.
Barnet har redan fått ett namn av sina föräldrar.
Prästen använder bara barnets namn vid dopet och säger: Jag döper dig ... (namnet) i Faderns och Sonens och den helige Andens namn.
Gud kallas ibland för Fadern och Jesus för Sonen.
I vissa kyrkor döper man barn när de är små, i andra kyrkor döper man vuxna människor.
De som döper små barn gör det för att man gjorde så på den tid då Jesus levde.
Då döptes hela familjer samtidigt.
De som döper vuxna vill att den som döps själv ska kunna bestämma om han eller hon vill bli döpt.
Vid ett barndop häller prästen vatten på barnets huvud.
När en vuxen döps doppas ibland hela kroppen.
Ceremoni är en högtidlig stund där man läser texter och kanske sjunger sånger.
Välsignelse är att få beskydd och hjälp av Gud.