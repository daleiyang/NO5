Den kristna tron
Kristna tror på Gud.
De tror att Gud har skapat världen, människorna och djuren, ja allt som finns till.
Enligt kristen tro kan Gud beskrivas på tre olika sätt.
1. Det ena är som Fadern.
Då tänker man på Gud som skaparen av världen, människor och djur.
Gud beskrivs som en far som tar hand om sina barn.
2. Det andra är som Jesus, som också kallas för Guds son.
Gud ville få kontakt med människorna på jorden och valde att visa sig som en människa och det var som Jesus.
3. Det tredje är som den helige Ande.
Anden är Guds kraft som hjälper människor och gör gott.
Anden finns överallt på ett osynligt sätt, på samma sätt som vinden.
Vinden syns inte men finns ändå.
Det vi ser är vad vinden gör.
Den får träd att vaja och saker och ting att flyga omkring.
En sådan här triangel finns i de flesta kyrkor.
Den visar att Gud kan beskrivas på tre sätt men ändå är samma Gud.
Ett hörn är Fadern, ett hörn är Jesus och ett är den helige Ande.
Triangeln har tre hörn men alla hörnen är en del av samma triangel.
På samma sätt har Gud tre sidor men är en och samma Gud.
Jesus – Guds son
Kristna tror att Jesus är Guds son och med det menas att han är samma sak som Gud.
På den tid då Bibeln skrevs trodde människor att ett barn var en kopia av sina föräldrar.
En son var som sin far och en dotter som sin mor.
Jesus kallades för Guds son, eftersom han var som Gud.
Jesus berättade för människor om vad Gud ville och om hur Gud är.
Han sa till exempel att Gud är rättvis och kärleksfull.