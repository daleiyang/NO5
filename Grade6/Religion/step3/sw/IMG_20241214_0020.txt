Kristna högtider
JUL
När? På vintern.
Den 24 eller den 25 december.
I Sverige är den 24 december, julafton, den viktigaste dagen.
I många andra länder är det den 25 december, juldagen, som man firar.
Varför? Man firar att Jesus föddes.
Hur? Många kristna går till kyrkan på julen.
Många går i julottan.
Det betyder att man går till en gudstjänst tidigt på juldagsmorgonen den 25 december.
Man kan också gå till kyrkan sent på julafton, på midnattsmässan.
I kyrkan berättar prästen bland annat om hur det gick till när Jesus föddes.
Denna berättelse kallas för julevangeliet.
Julen är en familjehögtid.
Ofta samlas familjen för att ha trevligt tillsammans och man äter god mat.
En viktig tradition under julen är julklappsutdelandet där man ger varandra presenter, julklappar.
Framförallt barnen får ofta många julklappar.
Traditionen kommer av att när Jesus var nyfödd så fick han presenter av tre vise män som besökte honom.
JULKRUBBA
När kristna firar jul är det vanligt att man ställer fram en julkrubba.
En julkrubba är en avbildning av det stall där Jesus föddes.
Det finns små figurer som föreställer Jesus föräldrar, Josef och Maria.
I krubban finns också figurer som föreställer herdar och de tre vise männen som besökte Jesus när han var nyfödd.
De tre vise männen var rika och mäktiga män som kom från länder i öster för att hylla Jesus.
ADVENTSLJUSSTAKE
De flesta svenskar har en adventsljusstake hemma.
Det är en kristen tradition att fira advent.
Advent betyder ankomst, att någon kommer.
Den man väntar på är Jesus.
Man väntar alltså på julen, då man firar att Jesus föddes för länge sedan.
Fyra söndagar före jul tänder man första ljuset.
Tredje söndagen före jul andra ljuset och så vidare.