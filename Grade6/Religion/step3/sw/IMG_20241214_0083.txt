Den muslimska tron.
Muslimer tror på en enda Gud.
Det största felet en människa kan göra är att tro på fler gudar eller låta något betyda lika mycket som Gud.
På arabiska heter Gud Allah.
En muslim som talar svenska säger Gud.
Den som talar arabiska säger Allah.
Muhammed är Guds profet.
Enligt islam är Muhammed Guds profet.
Det betyder att Gud sände ett budskap med Muhammed som han skulle föra vidare.
Det budskapet var Koranen.
I Koranen förklarar Gud hur människor ska leva och hur vi ska vara mot varandra.
Där står också hur människor ska tro på Gud.
Muhammed fick ta emot Koranen från Gud och lämna den vidare till människorna på jorden.
Därför är han islams viktigaste person.
Inom islam är det förbjudet att måla av människor.
Istället är det vanligt att man skriver på ett så vackert sätt att texten blir som en fin bild.
Sådan skrift kallas kalligrafi.
På den här bilden står det Muhammed.
Judedomen, kristendomen och islam har mycket gemensamt.
De kommer från samma del av världen.
De tror på samma Gud.
De har gemensam bakgrund (exempelvis Abraham).
De tror att Gud har skapat världen, människor och djur.
VAD tror du?
Judar, kristna och muslimer har bråkat mycket genom historien.
Varför tror du att de har gjort det, de har ju så mycket gemensamt?