KOPIERINGSUNDERLAG, ÅRSKURS 6, SVENSKA OCH SVENSKA SOM ANDRASPRÅK

Information till eleverna - delprov A

Provmaterial

Provet i årskurs 6 är gemensamt för ämnena svenska och svenska som andra-
språk. Det är i år uppbyggt kring det övergripande temat våra olika världar. Pro-
vets texter och uppgifter handlar om hur människor påverkas av att vara på olika
platser och med olika grupper av människor, samt om hur vi kan skapa våra
egna världar, till exempel med fantasins hjälp. Provet är uppdelat i olika delprov:
+ Delprov A (munrlig framställning). Genomförs höstterminen 2024.

Delprov B1 och delprov B2 (läsförståelse). Genomförs vårterminen 2025.

Delprov C1 och delprov C2 (skrivuppgifter). Genomförs vårterminen 2025.

Här får du kortfattad information om delprov A och goda råd inför genom-
förandet. Vill du veta mer om provet finns ytterligare information på webbsidan
www.uu.se/natprovsvsva/ak6.

Delprov A

I delprov A prövas din muntliga förmåga i två olika moment: hur du håller en
förberedd presentation och hur du deltar i ett samtal. De två momenten
genomförs i en liten grupp om tre elever. Din lärare kommer att presentera
ämnet för presentationen under en förberedelselektion. Då får du förbereda din
presentation under 60-80 minuter. Samtalet behöver du inte förbereda. Först kom-
mer du att få lyssna på en inläst text och sedan diskutera den i din grupp med
hjälp av diskussionsfrågor. De här diskussionsfrågorna kommer inte att handla
om detaljer i texten utan ska hjälpa dig och din grupp att hitta saker att samtala om.

Några råd inför delprov A:

Presentation

Använd till exempel stödord, talkort eller punkter när du planerar din
presentation. På så sätt kan du tala fritt och ha dina anteckningar som
stöd när du ska redovisa.

Tänk på att de som lyssnar kanske inte vet så mycket om det du ska
berätta om. Var så tydlig du kan.

Tänk ut en bra början och ett bra slut på din presentation.

Tänk på att tala tydligt, att vända dig till din ”publik” och att vara
engagerad i det du berättar om. Då gör du ett bra muntligt framförande.

Samtal
Lyssna koncentrerat på den inlästa texten.

Lyssna på diskussionsfrågorna när de läses upp och på vad dina klass-
kamrater säger.

Var aktiv i samtalet. Bygg vidare på det du hör genom att ge respons på
det dina klasskamrater säger och dela med dig av dina egna tankar.

Ställ frågor om du blir nyfiken på vad dina klasskamrater säger eller om du
inte riktigt förstår vad de menar.

Kom ihåg att i ett samtal är det viktigt att alla får vara med och prata.


Skolverket
