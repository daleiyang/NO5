Läsförståelsetext 2 – Bedömningsunderlag



Nedan följer exempel på frågor, svarskrav och elevsvar till utdraget ur romanen Cirkusflickan. 



Texten finns på Skolverkets webbplats (Bedömarträning i årskurs 6).



1. Hur gammal var flickan i texten då hon såldes? (Läsförståelseprocess 1)



[Flickans ålder anges.]



1 p ”6 år”



2. Portvaktens dotter, Brita, fick 40 öre av flickans mamma. Varför då? (LP 1)



[Av svaret framgår att pengarna är (lön) för att Brita skulle se efter flickan.]



2 p ”för att se efter flickan”



”för att se efter hene”



0 p ”för att hitta flickan”



”för att se efter sig”



Kommentar: Svaret är otydligt. Vem ska Brita egentligen se efter?



3. Brita tröttnar på att ta hand om flickan och säger att hon ska gå ett ärende. Vad gör hon egentligen? (LP 2)



[Av svaret framgår att hon träffar några pojkar eller kompisar.]



2 p ”Pratar med pojkar vid vattnet”



”hon går och är med kompisar”



”Är med kompisar och badar ibland”



Kommentar: Brita badar visserligen inte med pojkarna men svarets första led är korrekt och därför ger svaret poäng.



0 p ”hon gick på ärenden”



Kommentar: Svaret är dels en upprepning av frågan, dels är det inte korrekt och kan därför inte ges poäng.



4. ”Det sved som en katt bitit mig i tårna.” Meningen ur texten är en liknelse. Vad är det flickan beskriver? (LP 4)



[Av svaret framgår hur flickan fryser om tårna eller fötterna.]



2 p ”att kylan gör så att hon får ont i tårna”



”Att hennes tår var frusna”



[Av svaret framgår att det är kallt.]



1 p ”Att det är kallt”



Kommentar: Svaret är inte lika utvecklat, men visar att eleven är på god väg att förstå vad liknelsen betyder.



0 p ”Det sved lika mycket som det skulle göra om en katt bitit en i tårna.”



Kommentar: Svaret är en upprepning av frågan.



”Att skorna var fulla av papper”



Kommentar: Flickan har visserligen papper i skorna men det är inte det som hon beskriver med sin liknelse.



5. Flickan brukar sitta på en utskjutande bropelare av sten. Förklara varför hon tycker om att sitta där. Ange två anledningar. (LP 2)



[Ett fullständigt svar innehåller att flickan har bra utsikt över Fisktorget därifrån, 



och att allt som hände på torget var ett enda stort skådespel (eller ett konkret exempel på skådespelet:



fiskmånglerskorna som skrek ut sina varor eller slagsmålen mellan katterna till exempel) 



eller att flickan kan se till världens ände från bropelaren.]



4 p [För 4 p ska svaret uttrycka innehållet i två av punkterna ovan.]



”för att titta på marknaden och utsikten”



”För att utsikten är bra och tror att hon kan se världens ände”



”det var som ett stort skådespel och hon hade bra utsikt därifrån”



2 p [För 2 p ska svaret uttrycka innehållet i en av punkterna ovan.]



”för att utsikten är bra”



”För att det var som ett stort skådespel”



”hon ville se på när fiskmånglerskorna kom på morgonen”



0 p ”för att madame zenitha var där”



”för att Wilhelmina kommer dit”



Kommentar: Madame Zenitha kommer visserligen till torget, 



men det är inte det som är anledningen till att flickan tycker om att sitta på bropelaren.



6. Varför blir långstrumpornas knän så blöta? Svara så utförligt du kan. (LP 2)



[Ett fullständigt svar innehåller två delar: 



att flickans långstrumpor blir blöta på knäna för att hon ålar sig upp för räcket och att räcket är täckt av snö och is.]



2 p [För 2 p ska svaret uttrycka innehållet i båda leden ovan.]



”För att hon hade ålat sig och balanserat på en bro med hal snö och is på.”



”När flickan klättrade uppför bropelaren på vintern tog flickans knän i isen.”



”Det var blött och det var snö och is där hon klättrade.”



”För att på vintern var det halt och kallt att komma upp på bropelaren, så flickan fick åla och balansera sig upp.”



1 p [För 1 p ska svaret uttrycka innehållet i ett av leden ovan.]



”För att flickan ålade sig upp för räcket”



”För att hon ömsom ålade och ömsom balanserade.”



”För att hon klättrade upp till sin utkiksplats”



”För att hon satt i snön”



0 p ”för att det läckte in genom skorna”



”En väta som frös till is medan jag satt där och huttrade”



Kommentar: Svaret är ett citat från texten, men det är en beskrivning av hur de blöta strumporna känns, 



inte ett svar på hur strumporna blev blöta.



7. Vad tycker flickan om Madame Zenithas kläder? (LP 2)



[Av svaret framgår att flickan tycker mycket om madames kläder,



att kläderna nästan tar andan ur henne eller att flickan beskriver madames hatt och klänning på ett positivt sätt.]



2 p ”Hon tyckte att hennes kläder var tjusiga.”



”Hon tyckte de var fina.



”De tog andan ur henne.



”Att hennes klänning hade samma färg som himlen när den rodnade.”



Kommentar: Eleven har delvis citerat en mening i texten som beskriver de vackra kläderna.



0 p ”Som om havet mötte himlen.”



Kommentar: Svaret är inte en beskrivning av madame Zenithas kläder.



”De är väl ok.”



Kommentar: Svaret uttrycker inte tydligt vad flickan faktiskt tycker om madame Zenithas klädsel.



8. Förklara varför Madame Zenitha blir intresserad av flickan. Svara så utförligt du kan. (LP 3)



[Ett fullständigt svar innehåller två delar, 



dels en förståelse av att Madame Zenitha ser att flickan är begåvad (vilket hon har stor erfarenhet av att bedöma), 



dels en koppling till cirkusen eller att hon kan ha nytta av flickan på sin cirkus.]



4 p [För 4 p ska svaret uttrycka båda delarna ovan.]



”För att hon verkade ha bra balans och kunde jobba på cirkus.”



”För hon hade bra balans och va ett kautschukbarn som hon skulle ha till cirkus.”



2 p [För 2 p ska svaret uttrycka en delförståelse.]



”Hon ville att flickan skulle vara med i hennes cirkus.”



”Hon kunde balansera så bra.”



0 p ”Därför hon gillar hennes ljusa lockar och fina hår.”



Kommentar: Madame Zenitha tycker visserligen om flickans ljusa lockar, 



men det är inte den egentliga anledningen till att hon är intresserad av flickan.



”För att hon hade aldrig sett en sån tjej innan.”



9. Vad vill egentligen Madame Zenitha när hon besöker flickans mamma? (LP 3)



[Ett fullständigt svar innehåller att Madame Zenitha ville köpa flickan till sin cirkus]



2 p ”Hon ville köpa henne till sin cirkus.”



”Köpa flickan eller bytta till sig flickan för att använda henne till cirkus”



[För 1 p uttrycks en förståelse för att mamman fick ett erbjudande eller att Madame Zenitha ville ha henne, däremot görs ingen koppling till cirkusen.]



1 p ”Madame Zenitha ville ha flickan”



”Hon hade ett erbjudande.”



0 p ”Hon ville veta om flickan hade det bra hos mamman”



Kommentar: Det är flickans mamma som undrar om flickan har det bra hos henne, inte madame Zenitha.



10. Varför är flickan blöt i håret när mamman släpper henne ur famnen? (LP 3)



[Av svaret framgår att mamman har gråtit (och att det är hennes tårar som har blött ner flickans hår)]



2 p ”För att hennes mamma hade gråtit”



”För mammans tårar”



”Hon grätt så mycket att flickan fick tårarna över håret.”



Kommentar: Det räcker att eleven förstår att det handlar om att mamman gråter. 



En tydlig koppling mellan tårarna och flickans hår behöver inte göras.



0 p ”Mamman kramades så hårt.”