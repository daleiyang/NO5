Drottningen vill ta makten

År 1756 har hattpartiet makten i riksdagen. De kommer
inte alls överens med drottningen. Riksdagen vill lägga
sig i hur hennes och kungens tre söner ska uppfostras.
Det gillar förstås inte Lovisa Ulrika.

Flera av adelsmännen vill ha en starkare kungamakt,
och tillsammans med drottningen planerar de att ta
makten med våld. Men deras planer avslöjas och flera
av adelsmännen grips och avrättas.

Drottningen måste be riksdagen om ursäkt, och från
och med nu får kungen mindre makt än någonsin.
Riksdagen tillverkar en stämpel med kungens namn-
teckning. Nu kan de stämpla kungens namn utan att ens
behöva bry sig om att fråga honom om vad han tycker.

Kungen har ingen
makt. Men man måste
fortfarande bocka sig

för honom.

Så här såg Adolf Fredriks
namnstämpel ut.

Kungaparets äldste son Gustav är 10 år när det här
händer, och han gillar nog inte att se sina föräldrar bli
behandlade på det här viset av riksdagen. Kanske hoppas
han på att själv få mer makt när han blir kung?

Upplysningen

På 1700-talet började tänkare
och vetenskapsmän att bli
mer och mer nyfikna på hur
den stora och fantastiska
världen fungerade.

De började också fundera
över hurdan människan
egentligen var, innerst inne.
Var hon så elak och egoistisk
att hon behövde styras av
mäktiga ledare? Eller var

det kanske så att människan
egentligen var en god och
välvillig varelse som mådde
bäst av att få utvecklas i frihet?

Det allra viktigaste för 1700-
talets vetenskapsmän var att
deras arbete skulle vara till
nytta och sprida kunskap.

En av de berömda tänkarna
från 1700-talet hette
Rousseau. Han ansåg att
varje människa är född fri,
och har rätt att vara med
och bestämma i samhället.
Folkets vilja skulle gälla, och
det gillade förstås inte de
enväldiga kungarna.

25

