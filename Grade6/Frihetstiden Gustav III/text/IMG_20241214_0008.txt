sm

Mannen i vagnen har

en snygg blå rock och en
trekantig hatt på huvudet,
som fina herrar brukar ha.
Det är han som äger hela
gården. Han arbetar inte
själv på sina åkrar, han
har många pigor och
drängar som gör det

åt honom.

10

Nya tider på landet

När stormaktstiden tar slut är det ganska eländigt

i Sverige. Alla krig har tagit livet av massor av män.
Många människor har också dött av pest och
hungersnöd. Dessutom har den ryska flottan härjat
och bränt längs Sveriges kust, innan det blivit fred
på riktigt år 1721.

Men nu kan bönderna äntligen odla sin jord i lugn
och ro, så att folk får tillräckligt med mat. Mer mat
och mindre krig och sjukdomar gör att det blir fler
människor i Sverige. I början av 1700-talet bor det
en miljon i landet (som ju består av både Sverige och
Finland). Hundra år senare har befolkningen ökat till

nästan tre miljoner.
