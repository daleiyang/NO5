Hej, jag heter Aron Isak och

jag är jude. Jag flyttade till
Sverige år 1774 för att arbeta
som myntgravör. De svenska

myndighetema ville tvinga mig
attbli kristen för att få stanna.

Men kung Gustav III hjälpte mig.

Jag blev den förste juden

32

som fick bo i Sverige.

Gustav bestämmer

Gustav III hade makt att bestämma. Han bestämde
att det var förbjudet att använda tortyr för att tvinga
personer att erkänna brott. Det blev tillåtet att tillhöra
katolska kyrkan och judar fick ha kvar sin religion.
Gustav bestämde också att allt som skrevs måste
godkännas innan det fick komma ut i tidningen.

Många var missnöjda

Gustav tyckte att det var dumt att bönderna använde
brödsäd till att göra brännvin och förbjöd detta. Men
samtidigt startade han fabriker för att själv kunna tjäna
på försäljning av sprit. Bönderna blev förstås väldigt
missnöjda. Prästerna, borgarna och adeln var också
missnöjda med Gustavs styre.

Gustav var tvungen att göra något åt missnöjet.

Han tog bort förbudet mot hembränning så att bönderna
blev nöjda, och han lyckades också få borgare och
präster på sin sida. Men adeln var mer missnöjd

än någonsin.

Då bestämde sig Gustav för att starta ett krig mot
Ryssland. Han hoppades att adeln skulle glömma bort
sina klagomål. Problemet var att kungen inte fick starta
krig utan att riksdagen hade sagt ja.

Men Gustav lät svenska soldater ta på sig ryska
uniformer och låtsas anfalla sina egna, så att det såg ut
som om Ryssland hade slagit till först. Men kriget var
dåligt planerat och Gustav vann inget på det.

