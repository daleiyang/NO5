N —L 4

”

”Nu har minsann damerna druckit sitt sista kaffe
ropar en av dem belåtet.

”Kaffe?” svarar värdinnan. ”Vilket kaffe?”

Karlarna ser sig omkring i rummet.

”Här luktar i varje fall kaffe. Fram med kannan nu!
Det här blir rejäla böter!”

”Upp till bevis, om jag får be!” Värdinnan kliver
fram och spänner ögonen i korvarna. Nu har vi
begripit att det är så den här sortens poliser kallas.

”Kan ni se något som visar att jag och mina
väninnor har brutit mot lagen om förbjudet kaffe?”

”Nej... Inte se, precis. Men lukta.” Karlens stora
näsborrar blir ännu större när han drar in kaffedoften,
men han börjar verka osäker.

”Då så! Då tycker jag han ska ta sina karlar och gå.
Innan det blir pinsamt.”

De blåklädda karlarna glor ilsket, men lommar ut
genom dörren på rad. Värdinnan lyssnar efter deras
försvinnande steg i trappan innan hon vänder sig om.

”Mina damer! Jag tror det kan vara dags för en liten
påtår, eller hur?”

