GUSTAV IV ADOLF
1778-1837

Hej! År 1809 är det
precis 200 år kvar till
vår egen tid. Gissa om det
kommer att hända mycket
under de åren! Men detfår
du läsa om i en annan bok.

Hej då!

En ny Gustav på tronen

Gustav III hade en enda son, som fick heta Gustav
Adolf. Han är bara tretton år, när hans far dör, och
under fem år styrs landet av hertig Karl. År 1796 kliver
Gustav Adolf upp på tronen. Han får förstås heta
Gustav IV (den fjärde) Adolf. Hans regering blir kort
och ganska olycklig.

Vid den här tiden, alldeles i början av 1800-talet,
är den franske kejsaren Napoleon Europas mäktigaste
härskare. Hans arméer har segrat överallt och han har
lagt beslag på en mängd länder. Kung Gustav IV Adolf
tycker väldigt illa om Napoleon och drar in sitt land i
ännu ett krig mot Ryssland, som är på Napoleons sida.
I två år, 1808 och 1809, krigar Sverige mot Ryssland
och när det kriget är över, har Ryssland vunnit och tagit
hela Finland från Sverige. Finland och Sverige har ju
varit ett land ända sedan medeltiden, och det är en svår
förlust, tycker många.

Gustav IV Adolf avsätts

Trots att Sverige inte har en chans mot Ryssland,
vägrar kung Gustav IV Adolf att ge upp striden.
Eftersom han är lika enväldig som sin far, finns det
bara ett sätt att stoppa honom. Några officerare går
helt enkelt in på Stockholms slott och tar kungen
till fånga. När han fattar att hans eget folk inte vill
ha honom längre, avsäger han sig kronan år 1809
och lever resten av sitt liv utomlands, där han
kallar sig överste Gustafsson.

