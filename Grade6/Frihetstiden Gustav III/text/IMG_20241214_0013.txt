”Sådär”, säger han. ”Det är tio skålpund
i korgen och herr Pauli säger att du måste vara
klar om två veckor.”

Kvinnan nickar och sträcker ut sin hand för
att ta korgen. Men gubben ruskar på huvudet.

”Du måste lämna en pant. Vad har du?”

Kvinnan suckar och trevar med handen i fickan

på sitt förkläde.

”Här...” Hon håller fram en tunn liten
silverkedja. Buttergubben ser kritiskt på den.

”Inte värd mycket. Knappt så mycket som
ullen”, muttrar han.

”För mig är den det. Det är lillens dopgåva.”

Gubben rycker på axlarna och tar emot kedjan.
Kvinnan skyndar sig att hänga korgen om sin hals
och snart är hon hemma i sin lilla stuga på Söder
igen. I hennes rum finns bara en säng, en stol och
en spinnrock.

När hon gett barnet mat, lägger hon det på
golvet. Så tar hon en rejäl tuss av ull ur korgen,
och snart snurrar spinnrockens hjul medan
ulltrådarna tvinnas till garn. Kvinnans trampande

fot håller fart på hjulet medan hennes flitiga fingrar

matar fram trådar ur ulltussen.
Hon måste spinna många timmar om dagen

Arbete hemma

De första arbetarna satt ofta
hemma hos sig och arbetade
med att till exempel rensa,
kamma eller spinna ull.

Ägaren lämnade ut råvaran,
alltså det material som arbetaren
behövde. För att inte arbetarna
skulle behålla något av råvaran
själva, måste de lämna en pant,
det var något som var värdefullt.
Panten fick de tillbaka när de
kom med det färdiga resultatet
av sitt arbete.

Det som hade tillverkats
hemma var ofta halvfärdigt och
lämnades vidare till ställen där
flera människor satt och gjorde
färdigt varan. Det kallades
manufaktur och betyder att
tillverka för hand.

för att bli klar i tid. Om hon blir försenad, får inte
herr Pauli något garn till sina vävare att väva tyg av,
r så att hans skräddare kan sy kläder så småningom.
Kvinnan i det lilla huset på Söder var bara en av
många som arbetade hemma på det här sättet för

att tjäna pengar.

15

