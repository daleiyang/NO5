Teaterkungen

När Gustav var liten, brukade han klä ut sig och
hålla långa tal för sina leksaker. Skådespelare på
riktigt kunde han ju inte bli, eftersom han var
kung, men teatern var hans stora intresse. Gustav
lät bygga en fin liten teater på Gripsholms slott,
han rustade upp teatern vid Drottningholm

(där man kan se föreställningar än i dag) och han
såg till att Stockholm fick ett nytt fint operahus.

Kultur på svenska
Gustav III ville att det svenska språket och den
svenska kulturen skulle utvecklas. År 1786
grundade kungen ett sällskap som han kallade
för Svenska Akademien. Den bestod av arton
lärda män som skulle se till att det kom fram &
fler och bättre svenska författare.
En annan av akademiens uppgifter
var att sätta ihop en ordbok över
svenska språket, någonting som
den fortfarande gör. (I dag är
Svenska Akademien annars
mest känd för att den delar ut
Nobelpriset i litteratur.)

Kungen var också generös
med pengar till många slags
konstnärer, som till exempel
bildhuggaren Sergel och
diktaren Bellman.

Här dansar unge prins Gustav
med sin syster, prinsessan Sofia
Albertina.
