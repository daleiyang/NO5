Blomsterkungen Linné
Carl von Linné är nog en av världens mest kända svenskar.
Det beror på att han var den förste som kom på ett sätt att ordna växter i olika familjer, för att det skulle bli lättare att hålla reda på vilka växter som var släkt med varann.
Från början var Linné läkare, men han var mest intresserad av att resa omkring och hitta nya sällsynta växter som han kunde lägga till sina fynd.
Han reste runt i Lappland, på Öland och Gotland, i Västergötland och Skåne.
Allt han såg, ritade han av och skrev om i många böcker.
Linné var en av dem som tillsammans med drottningen Lovisa Ulrika grundade Vetenskapsakademien.
Han fick också uppdraget att sortera drottningens egen stora samling av naturalier.
Så kallade man naturvetenskapliga föremål, mineral, fossil, pressade växter eller djur, som bevarats i sprit.
Den här lilla blomman var Linnés favoritblomma.
Därför såg han till att en annan vetenskapsman döpte den lilla blomman till Linnea, för det kunde han ju inte göra själv.
Här ligger Linnés glasögon ovanpå en av hans anteckningsböcker.
De ser riktigt moderna ut, eller hur?