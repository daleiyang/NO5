Fakta om.
Många nya uppfinningar.
På 1700-talet börjar många människor att tänka på ett nytt sätt och nu vill många undersöka hur världen faktiskt ser ut.
De använder sina egna ögon i stället för att lita blint på gamla idéer.
Det sättet att tänka hjälper till när man ska hitta på nya saker och göra uppfinningar som gör livet lättare.
Sidenväveri.
Kvinnorna på bilden väver siden med hjälp av maskiner som sidenvävaren Almgren smugglade hem till Stockholm från Frankrike, där de hade uppfunnits.
En annan man som hette Jonas Alströmer fick bidrag av hattpartiet för att starta svenska fabriker.
Han hade varit i England och sett hur de gjorde där.
Men hans tyger och strumpor blev inte lika vackra och bra som de utländska.
I dag är Alströmer mer känd för att han försökte få svenskarna att äta potatis.
Det var också han som kallade växten potatis efter det engelska namnet potatoes.