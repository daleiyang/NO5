En gata på Söder i Stockholm.
De flesta husen var fortfarande små enkla stugor av trä.
Någon gatubelysning var inte uppfunnen än, så det var inte roligt att vara ute om kvällen.
Spinnerskan
Här kommer en kvinna gående med snabba steg.
Hon är på väg från sin lilla stuga på Södermalm i Stockholm till ett stort stenhus i Gamla Stan.
En flätad korg hänger i ett snöre runt hennes hals och på armen bär hon en unge, som bara är ett par månader gammal.
När hon kommer fram dit hon ska, knackar hon på dörren.
En man öppnar och visar in henne i ett stort rum.
Luften därinne är alldeles full av yrande damm, och det lilla barnet på kvinnans arm måste nysa.
Från golv till tak är rummet fullpackat med fårull som ligger i stora buntar, travade på varandra.
Mannen packar kvinnans korg full med ullen.