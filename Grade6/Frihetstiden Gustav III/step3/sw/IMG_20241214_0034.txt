Hur gick det sen?
Den danske prinsen som skulle bli kung efter Gustav IV Adolf fick plötsligt hjärtslag och dog.
Då frågade man en av kejsar Napoleons officerare om han ville bli kung i Sverige.
Han hette Jean Baptiste Bernadotte och han tackade genast ja.
Som kung fick han heta Karl XIV Johan och vår kronprinsessa Victoria kan kalla honom "farfarsfarfarsfarfar".
Rösträtt för alla
När Karl XIV Johan blev kung, kunde han fortfarande bestämma mycket själv.
Men snart började allt fler kräva att få vara med och styra landet.
I början av 1900-talet måste regeringen och kungen gå med på att låta alla män få rösta.
Kvinnorna i Sverige får inte rösträtt förrän år 1921.
Många flyttar till städerna
När Karl XIV Johan blev kung, bodde fortfarande nästan alla på landet.
Jordbruket gav mer mat, det var fred och läkarna kunde bota flera sjukdomar.
Det gjorde att fler människor överlevde.
Under 1800-talet flyttade många till städerna och började arbeta i de nya fabrikerna.
I början av 1900-talet hade Sverige blivit ett industriland.
I dag är det bara ungefär en svensk av hundra som lever av att bruka jorden.