Vilka ska bestämma?
År 1718 dödas kung Karl XII av en kula vid Fredrikstens fästning i Norge.
Han har inga barn som kan ärva kronan.
I stället blir det hans syster som får börja regera.
Hon heter Ulrika Eleonora, och innan hon kliver upp på tronen måste hon lova att hon inte ska fortsätta att bestämma allting själv som hennes bror har gjort.
Ulrika Eleonora regerar inte så länge, utan snart låter hon sin man Fredrik bli kung.
Fredrik kommer från Tyskland och när han blir kung får han heta Fredrik I.
Alla fyra stånden i riksdagen
Människorna är fortfarande indelade i fyra stånd: adel, präster, borgare och bönder.
Kungarna i Sverige har ofta låtit stånden vara med och bestämma.
Då har stånden valt ut vilka män som ska få åka till Stockholm och sitta i riksdagen.
Det gäller också bönderna.
När Ulrika Eleonora undertecknade och satte sitt sigill på det här stiliga dokumentet gick hon med på att inte få bestämma själv hur Sverige skulle styras.