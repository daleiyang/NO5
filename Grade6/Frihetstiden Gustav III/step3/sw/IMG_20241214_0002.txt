Här är frihetstiden!
Den här boken handlar om 1700-talet.
Det är mycket som har förändrats sedan vikingatiden.
Men det är också mycket som är sig likt.
Tungt arbete görs för det mesta av människor och djur.
De enkla maskiner som finns drivs av vind eller vatten.
Och det tar fortfarande lång tid att resa.
Under 1700-talet händer det viktiga saker.
Det finns människor som sprider nya tankar och idéer.
Man är nyfiken på hur världen ser ut och fungerar.
Det finns också de som börjar tycka att kungar och präster har för mycket att säga till om.
Vikingatiden
År 800–1050
Vikingatiden är en del av järnåldern.
De flesta är bönder, men en del seglar långt bort i sina skepp för att handla och plundra.
Medeltiden
År 1050–1523
Medeltiden håller på länge, och under den här tiden förändras mycket i Sverige.
Folk blir kristna och det finns både kungar och riddare.
Men de flesta är fortfarande bönder och odlar jorden.
Nu är vi i slutet av den här tidslinjen, den slutar 1792.
Det har gått tusen år sedan vikingatiden.
Men kan du räkna ut hur lång tid det är fram till vår tid i dag?