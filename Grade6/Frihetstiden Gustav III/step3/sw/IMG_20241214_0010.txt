Nya tider i städerna
Det finns fortfarande väldigt få städer i Sverige.
Bara var tionde person är stadsbo.
Den största staden är Stockholm, där det bor omkring 70 000 människor.
Tvåa är Göteborg, med ungefär 10 000 personer.
Men alla andra städer är mycket mindre och många stadsbor på den här tiden lever fortfarande lika mycket av sina åkrar och boskap som av handel och hantverk.
Stockholm är huvudstad
I Stockholm bor kungen och här samlas riksdagen vart tredje år.
I staden finns många rika borgare som sysslar med att handla med utlandet.
De europeiska länderna vill ha järn och koppar från gruvorna i Bergslagen.
Och de köper också timmer och tjära, som är det enda som duger till att täta fartyg av trä.
De rika borgarna bygger många fina hus i Stockholm.
På Skeppsbron bor köpmännen, som kan titta ut från sina fönster och se hur deras fartyg ligger på rad längs kajen.
Utanför staden bygger andra borgare fina gårdar för att slippa den dåliga luften inne i de smala gränderna.
Husen får många bekväma och praktiska rum, och äntligen slipper man frysa om vintern.
Nu har nämligen kakelugnen uppfunnits och den blir snart mycket populär.
Men det var inte så värst många som hade råd med många rum och kakelugn.
De flesta stockholmare var enkelt folk, hantverkare, gesäller, lärgossar, kontorsarbetare, hamnarbetare, gatuförsäljare, drängar, pigor och betjänter.
Fler och fler började också försörja sig med ett alldeles nytt yrke.
De var fabriksarbetare.
Kakelugnen har målade porslinsplattor.
När man eldar i den går den varma luften genom långa rör inuti ugnen innan den släpps ut i skorstenen.
På så vis stannar värmen kvar länge i kakelugnen.