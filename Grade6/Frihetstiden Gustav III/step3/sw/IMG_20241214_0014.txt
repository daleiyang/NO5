Hattar och mössor
Den som först ledde arbetet med att styra Sverige hette Arvid Horn.
Han var en gammal krigare som hade fått nog av krig.
Han ville ha lugn och ordning i landet.
Men det fanns många som var besvikna över att Sverige inte var en stormakt längre.
Det var oftast unga adelsmän, som inte hade varit ute i kriget själva.
De tyckte att Arvid Horn och alla som höll med honom, var sega och trötta typer, som pratade i nattmössan.
De unga adelsmännen började kalla Horns gäng för mössor.
Själva kallade de sig för hattar.
En riktig karl och krigare skulle ju bära hatt, och vara karl för sin hatt, som man sa förr i tiden.
Hattarna till makten
Efter att hattar och mössor hade grälat med varandra i riksdagen i flera år, kom hattarna till slut till makten.
Hattarna tyckte att Sverige inte skulle köpa så många lyxvaror från andra länder för då skulle ju svenskarnas silverpengar försvinna utomlands.
Därför betalade de massor av pengar för att få igång fler fabriker som kunde göra svenska varor i stället.
De ville också ta tillbaka länder som svenskarna förlorat till Ryssland.
Därför startade de krig mot Ryssland år 1741.
Men Sverige förlorade kriget och var slut som stormakt.
Uppror i Dalarna
I Dalarnas byar var människorna arga för att många män hade skadats och dödats i kriget mot Ryssland.
De ville att generalerna skulle straffas.
Dalabönderna lät budkavlen gå, som de hade gjort ända sedan medeltiden.
Visste du att...
...man hade mössa på sig i sängen förr i tiden?
Det blev kallt i rummet när elden i kakelugnen brunnit ut.
Och huvudet stack ju upp ovanför täcket.
Puder till ansiktet och peruken köpte man från utlandet.
Det var slöseri, tyckte Hattpartiet.