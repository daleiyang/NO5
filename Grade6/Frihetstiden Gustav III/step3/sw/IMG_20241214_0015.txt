Det betyder att ett meddelande fördes från gård till gård om att det var dags för varje man att ta sin bössa och sin matsäck och dra ut i krig.
Nästan femtusen man marscherade mot Stockholm.
Många adelsmän flydde när dalabönderna tågade in i staden, men folket trängdes på gatorna och hurrade.
Kungens soldater lydde inte order, utan vägrade att skjuta på bönderna.
Dalabönderna flyttade in hemma hos folk och blev kvar i Stockholm i flera dagar för att få regeringen att gå med på sina krav.
Men de hade ingen ordentlig ledning, och medan de diskuterade med regeringen gick tiden.
Till slut hade regeringen lyckats samla ihop soldater som lydde, och dalaböndernas uppror slutade med att soldaterna öppnade eld mot dem.
Nästan 140 dog och många straffades med spö och straffarbete.
Efter det blev det förbjudet att låta budkavlen gå i Dalarna.
Det var lång väg att gå från Dalarna till Stockholm.
Men dalabönderna ville verkligen visa vad de tyckte.