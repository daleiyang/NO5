"Stig för all del in i salongen, mes amis."
De andra gästerna har redan kommit.
Mes amis betyder mina vänner.
Det gäller att kunna lite franska om man ska förstå vad fint folk säger.
Kvinnan visar in oss i ett större rum.
Det är fint möblerat med sidentapeter på väggarna, mjuka stoppade stolar, bord av blänkande trä med snidade, krumma ben.
Kring bordet sitter några andra kvinnor i finaste gåbortskläderna.
"Sådär, mina damer! Nu kan vi strax låta oss smaka", säger handelsmannens fru.
Det är ju förbjudet!
En dörr öppnas och handelsmannen kliver in.
En klarröd sammetsväst stramar över den tjocka magen.
Skjortan är kritvit och under hakorna pöser ett spetskrås.
På huvudet sitter en peruk lite på sned.
Han ser bekymrat på sin fru.
"Kära Adolphine", säger han.
"Är det verkligen en bra idé att bjuda på kaffe? Det är ju förbj..."
"Såså..."
Kvinnan vinkar avfärdande åt sin man.
Gå ner på krogen, du, mon cher, och prata affärer.
Där trivs du ju bäst, n'est-ce pas?"
Handelsmannen smäller igen dörren efter sig.
Alla damerna runt bordet börjar prata och skratta på en gång, tills värdinnan pinglar med en klocka av mässing.
Då blir det förväntansfullt tyst.
En annan dörr slås upp och in kommer en hel liten parad av tjänsteflickor med prydliga vita hättor på huvudet och rena förkläden.
Värdinnan ser belåtet på medan de dukar fram små kaffekoppar av vitt porslin med blått mönster.
Kakfat och tårtor hamnar mitt på bordet, och till sist bär en väldig kaffekanna av koppar in.
Gissa hur jag får min klänning att bli så stor?
Jo, jag har en underkjol av de där långa spröten som valen har i munnen. Det är sant!
Fast det är inte särskilt bekvämt när man ska sätta sig...