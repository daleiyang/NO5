Linné hälsar på hos drottning Lovisa Ulrika ute på Drottningholms slott.
Han hjälpte drottningen att sortera hennes samling av märkvärdiga ting från naturen.
Visste du att...
...den som har en hundralapp vet hur Carl von Linné såg ut?
År 1741 blev Linné professor i naturhistoria i Uppsala, och många av hans elever for på resor till de mest avlägsna delarna av världen.
Några blev sjuka och dog medan andra kom hem med spännande fynd och upptäckter från till exempel Kina, Sydafrika och Japan.
Carl gav flera av växterna namn efter sina elever.
Därför finns det växter som heter Osbeckia och Thunbergia.