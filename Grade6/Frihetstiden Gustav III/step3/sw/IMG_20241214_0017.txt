Sverige handlar med Kina
År 1731 bildas Svenska Ostindiska Companiet i Göteborg.
Nu är det dags för svenskarna att själva börja hämta hem varor från Kina.
Många faror lurar på vägen, storm, sjörövare och sjukdomar.
Men det byggs bra skepp i Sverige, och inget fartyg seglar iväg utan att vara utrustat med kanoner för att slå tillbaka pirater.
Det kunde ta flera år att segla fram och tillbaka till Kina, men när man kom hem såldes varorna snabbt och köpmännen tjänade massor av pengar.
Sjömännen var också nöjda.
De hade visserligen dåligt betalt, jämfört med kaptenen och styrmannen, men de fick ta hem egna varor och sälja själva.
Det fina kinaporslinet
Kinare­sorna från Göteborg fortsatte i nästan hundra år.
Det blev mer och mer populärt med kinesiska varor.
Att ha en servis av äkta kinaporslin var status och många rika började inreda sina hem med möbler och tyger från Kina.