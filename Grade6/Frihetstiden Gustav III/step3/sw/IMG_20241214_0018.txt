Kaffekalaset.
Nu går vi längs en smal gata i Stockholm på 1760-talet.
Vi blir inte leriga om fötterna längre, som på medeltiden, för gatan är täckt av små runda stenar.
När en vagn kommer rullande, skramlar hjulen mot stenarna så att det ekar mellan husens väggar.
Vi är på väg mot ett stort och präktigt hus.
Där bor en förmögen handelsman och hans familj.
Frun i huset har bjudit oss på kalas.
Först kommer vi in på en gård.
Där finns både handelsmannens lager och ett stall med hästar.
Sedan upptäcker vi porten till huset där de bor.
Nu måste vi nog skynda oss in.
Först kommer vi in i en hall med höga takvalv.
En bred trappa leder upp till den första av de tre våningarna.
Vi fortsätter uppför och på första trappavsatsen står vi framför en hög dörr i snidad trä.
Dörrhandtaget är av porslin och vi trycker försiktigt ner det och kikar in i ett mysigt litet rum.
Stig in i salongen!
Det är varmt här inne!
För första gången under våra resor genom historien har vi kommit in i ett rum som inte känns kallt och fuktigt.
Värmen kommer från en kakelugn.
Den har vackert målade kakelplattor och bakom luckorna av mässing brinner en brasa.
Från rummet intill hörs ljudet av trippande klackar.
En vacker dam öppnar dörren.
Hennes vida sidenkjol är så bred över höfterna, att hon är tvungen att gå på tvären genom dörröppningen och håruppsättningen på hennes huvud snuddar nästan vid takkronan av glittrande kristall.
Hon ler vänligt mot oss och säger:
FRANSKA ORD
mes amis = mina vänner
mon cher = min kära
n'est-ce pas? = eller hur?
c'est délicieux = mycket gott