Böndernas jordbitar delas upp på nytt
Ända sedan medeltiden är böndernas jord uppdelad i en massa små bitar som kallas tegar.
De bönder som bor i en by har delat upp tegarna mellan sig, så att alla ska få lika mycket av den bästa och den sämsta jorden.
Problemet är att det blir väldigt många små jordbitar för varje bonde att sköta om.
Nu vill riksdagen att bönderna delar upp sin jord på ett nytt sätt.
Tegarna ska slås ihop till större jordbitar för att det ska bli lättare att odla.
Det här kallas för att skifta jorden, och det är snart många bönder som tycker att det verkar vettigt och följer riksdagens förslag.
Andra gillar det inte, men får anpassa sig.
Men eftersom befolkningen växer, räcker inte jorden till för alla.
Det blir många människor på landsbygden som inte äger någon jord alls.
Vad ska de hitta på att leva av?
Mannen och hans fru bockar för sin husbonde.
De lever av att arbeta på hans åkrar.
Som lön får de bo i en av de grå stugorna, och de får mat och en liten slant.
På åkern går en man och slår säden med en lie.
I bakgrunden drar två oxar en vagn med ett lass hö.