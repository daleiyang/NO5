Stockholm år 1790.
Man börjar också försöka tillverka saker på ett nytt sätt.
Nu finns det påhittiga personer som uppfinner nya saker och startar små fabriker för att tillverka och sälja sånt som folk vill ha och behöver.
Det börjar finnas vetenskapsmän som utforskar fysik, kemi och biologi och gör nya upptäckter.
Varför heter det frihetstiden?
Redan på 1700-talet kallade man den tid man själv levde i för frihetstiden.
Man var fortfarande bunden till det stånd man hade fötts in i, och var tvungen att leva efter lagar och regler.
Med frihet menades helt enkelt frihet från kungligt envälde.
När kungen inte längre hade total makt, var det nog en del som kände sig friare.
År 1772.
Kung Gustav III gör sig enväldig och tar tillbaka all makt.
År 1792.
Gustav III mördas av sina adliga fiender.
År 1809.
Sverige förlorar Finland till Ryssland.
Gustav IV Adolf avsätts.