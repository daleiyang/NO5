Radion, teven och datorn.
Under 1900-talet förändrade uppfinningar människors vardag.
De som hade råd hade en telefon.
Man kunde gå på bio och se svartvita filmer.
När radion sedan kom fick man ha hörlurar för att kunna lyssna på programmen.
I början av 1950-talet kom de första TV-apparaterna, men det dröjde många år innan man kunde se TV-program i färg.
Och när den första svenska datorn kom, var den stor som en sommarstuga.
I dag vet ingen hur liten en dator kan bli.
Historia i går och i morgon.
Man brukar säga att historia försöker svara på två frågor.
De är: Hur var det då? Hur kom vi hit?
Den första frågan kan vi aldrig svara på helt och hållet.
Vi kan ju inte veta hur allting var förr i världen.
Men vi kan undersöka det som finns kvar, använda vår fantasi och försöka tänka oss in i hur människorna hade det.
Den andra frågan kan vara lättare att svara på.
Vi kan till exempel se att Sverige är ett demokratiskt styrt land därför att folk för hundra år sedan kämpade för att få rösträtt.
Vi kan också lära oss av historien för att vår egen framtid ska bli så bra som möjligt.
Tänk om man kunde se in i framtiden!
Jag undrar vad de kommer att skriva om vår tid i sina historieböcker.