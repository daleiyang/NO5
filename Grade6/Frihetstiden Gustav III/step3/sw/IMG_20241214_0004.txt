Frihetstiden och Gustav III
Vi har kommit in på 1700-talet.
Den tid som börjar nu, brukar vi kalla frihetstiden.
Den håller bara på i ungefär femtio år.
Men det är ändå en viktig tid i vår historia, trots att vi inte vinner några krig längre.
Sverige är inte längre en stormakt och har förlorat många av de områden som kungarna på 1600-talet erövrade.
Men Finland är fortfarande svenskt.
Det är också slut på att kungarna kan bestämma alldeles själva, för nu får riksdagen mer att säga till om.
Fler och fler jobbar med andra saker än att odla jorden.
Städerna i Sverige växer och folk börjar flytta dit.
Handelsmän skickar sina fartyg tvärs över jordklotet.
När de kommer tillbaka, har de med sig nya och spännande varor som porslin, siden och te.
ÅR 1720
Fredrik I blir kung men måste dela med sig av makten till riksdagen.
ÅR 1741
Sverige startar krig mot Ryssland och förlorar.