ENKEL Teknik 23



Olika typer av broar



På den här sidan kan du se några exempel på några olika slags broar.



Kan du se vilka hållbara former, man har använt i de olika broarna?



Valvbron är en äldre typ av bro. Den byggdes av sten. 



Romarna byggde många broar och akvedukter på detta sätt. 



Balkbron är den äldsta typen av bro, som förr bestod av stockar. 



Idag är balkarna av stål eller armerad betong.



Fackverksbron är oftast byggd av fackverk av stål. 



Bågbron är en bro där de bärande delarna är formade som en båge.



Hängbron hänger i tjocka kablar av stål. 



Kablarna i sin tur är upphängda i stora torn som kallas för pyloner. 



Snedkabelbron är en typ av hängbro. 



Men brons kablar är snett spända direkt från pylonerna till olika platser på bron.
