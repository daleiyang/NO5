Täby Friskola



Förebygga risker vid olika fysiska aktiviteter



åk 6



Syfte:



Vi ska arbeta med två delar av det centrala innehållet i Idrott och hälsa som är kopplade till ett av betygskriterierna.



Därigenom fördjupar du dina kunskaper om hur man kan upptäcka olika risker och förebygga skador vid fysisk aktivitet. 



Den här perioden är en fortsättning, fördjupning och avslutning av undervisningen inom samma område från åk 4 och 5.



Centralt innehåll:



Olika sätt att förebygga skador, däribland uppvärmning Säkerhet och hänsynstagande i samband med aktiviteter.



Mål:



Du ska kunna redogöra för hur en uppvärmning bör vara uppbyggd i allmänhet samt kunna anpassa den något utifrån vilken fysisk aktivitet det gäller samt förstå och förklara hur regler kan förebygga skador.



Arbetets gång:



Under två veckor (fyra lektioner) kommer vi att under idrotts- och danstimmarna arbeta med hur man kan upptäcka risken för skador och hur man kan försöka förebygga skador vid fysisk aktivitet.



Danslektionerna kommer att fokusera på varför och hur man värmer upp.



Idrottslektionerna kommer att fokusera på att identifiera risker vid olika aktiviteter och hur man kan förebygga dessa risker, 



med fokus på regler och dess inverkan på lekar och sporter.



Redovisningsform:



Ni skriver ett prov som vi fyra idrotts- och danslärare har utformat tillsammans och som vi kommer att bedöma tillsammans.



Till provet behöver du ha lyssnat och deltagit under lektionerna inför provtillfället. 



Utöver det finns material på Teams som du kan öva på.



Uppvärmning teori med instuderingsfrågor Varför finns det regler i olika idrotter åk 6



Instuderingsfrågor



Provet skrivs måndag vecka 47.
