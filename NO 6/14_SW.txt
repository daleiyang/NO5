Planeter

Både på morgonen och på kvällen syns ibland en stark ljuspunkt på himlen, som en stjärna. 
Den kallas för morgonstjärnan eller aftonstjärnan. Men det är ingen stjärna vi ser, utan planeten Venus. 
Det är den planet som ligger närmast jorden.

Planeter är himlakroppar som roterar runt en stjärna. 
Solen är den stjärna som vår egen planet, jorden, rör sig runt. 
Vissa planeter kan vi se på natthimlen utan stjärnkikare. 
Vi upplever det som att de lyser, men de kan inte lysa av sig själva. 
Att de syns och ser ut att lysa beror på att de reflekterar solens strålar, precis som månen gör.

Mars kallas den röda planeten.Det är järnoxid (rost) som ger den rödaktiga färgen. 

De inre små planeterna

Jorden är en av åtta planeter i vårt solsystem. 
Flera av planeterna har månar som roterar runt dem, precis som jorden. 
Närmast solen shurrar den minsta planeten, Merkurius. 
Utanför den finns Venus och jorden, därefter Mars. 
Dessa fyra planeter har flera likheter: de är ungefär lika stora, de består av sten och metall och de har en fast yta som man kan gå på. 
Mars är den planet som är mest lik jorden.
Där finns till exempel områden med isar.

MERKURIUS. VENUS. JORDEN. MARS. JUPITER. SATURNUS. URANUS NEPTUNUS

Avstånd till solen.  Omloppstid, år. Storlek. Massa. Antal månar

i förhållande till jorden. Antal månar ändras när nya upptäcks.