Kaktusen har flera sätt att klara
torkan. Den saknar blad som annars

skulle avdunsta vatten. Den har en
uppsvälld stam som kan spara vatt-
net. Den har taggar som inte bara är
skydd mot betande djur utan också
samlar dagg på natten.

Ökenräv på jakt i skymningen.

ANPASSNINGAR I NATUREN

Öken

En stor del av jordens landområden är öken. En del öknar är kala
områden av berg och sten, medan andra öknar består av sanddyner.
I sandöknar är vädret ofta klart. Solen steker obarmhärtigt och inga
moln hindrar solens heta strålar. Men det finns heller inget som hin-
drar att värmen strålar ut om natten. Därför är det stora temperatur-
skillnader mellan dag och natt i öknen — plus 50 grader på dagen och
nollgradigt på natten. Det kan regna i öknen, men många år kan reg-
net utebli helt. Det är tuffa förhållanden, men det finns faktiskt liv i
öknen.

Anpassa sig till miljön
Allt liv behöver vatten. Öknens växter och djur har olika lösningar
för att inte torka ut. De kan vara ”motspjärnare” eller ”undvikare”.

I Nord- och Sydamerikas öknar växer kaktusar och i Afrikas
öknar växer olika euforbior. Kaktusar och euforbior liknar varandra
men är inte släkt. Dessa ökenväxter hör till ”motspjärnarna” och
har anpassat sig till klimatet. De är specialister på att hålla kvar
vatten. De har tjocka stammar och blad som kan lagra vatten. Vissa
kan också samla vatten i styva, rännformiga blad. Kaktusen har inga
blad alls och det minskar avdunstningen.

Alla växter behöver solsken, men i öknen är sol-
skenet också ett hot. Torkan kan få växter att
skrumpna ihop och många överlever bara som frön.
Det finns frön som kan ligga i många år innan de får
tillfälle att gro. De växterna hör till ”undvikarna”.
Efter ett livgivande regn blommar öknen. Då kläcks
också många insekter som har överlevt torkan som
ägg eller puppor.

Djuren i öknen är ofta nattdjur för att slippa
dagens starka hetta. Många gräver djupa gångar och
hålor i sanden. Ökenräven sover i sin lya hela dagen.
Den har stora öron att vifta med för att kyla av sig.

Vissa ormar, ödlor och insekter flyttar mellan
skugga och sol under dagen för att reglera sin
kroppstemperatur. Skäggagamen är en ödla som
lever i öknen. Som alla ödlor är den växelvarm och
utnyttjar de olika temperaturerna under dygnet. För
att inte bränna sina fötter i den heta sanden kan den
stå och lyfta fötterna växelvis. Ormarna i öknen kan
stänga igen sina näsborrar för att inte få in sand.
