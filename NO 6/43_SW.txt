Vulkanutbrott fanns innan det fanns liv på jorden. 

Det finns även idag, till exempel på Island där det också finns varma källor.

Miljoner år sedan

Hur började livet?

Innan det fanns liv på jorden var landskapet ödsligt. 

Det fanns inget syre i luften och ingenting kunde växa eller leva. 

Överallt fanns det vulkaner, som kastade magma högt upp i luften. 

Glödande lava flöt i breda floder utför vulkanernas sidor. 

Blixtar lyste upp himlen. Åskvädren tycktes aldrig ta slut. 

Vatten vräkte ner i häftiga skyfall och det bildades varma sjöar och hav. 

Man tror att livet bildades genom att blixtar slog ner i det varma vattnet. 

Blixten fick ämnen i vattnet att reagera med varandra och bilda nya ämnen. 

Ur de här ämnena bildades så småningom de första levande cellerna - urcellerna. 

Ungefär så tror forskarna att det första livet på jorden kom till.

Bakterierna - det första livet

De allra första bakterierna var cyanobakterier, mycket små och enkla organismer. 

I några av dem bildades det gröna färgämnet klorofyll. 

Dessa bakterier kunde använda klorofyllet och omvandla koldioxid och solljus till druvsocker och syre, det som vi kallar fotosyntesen. 

Tack vare cyanobakterierna kom syrgas ut i atmosfären.

Det var förutsättningen för att liv på land skulle kunna finnas. 

De här bakterierna förändrades med tiden och blev mer komplicerade.

En del av dessa kan vi se idag som algblomning.

Cyanobakterier lever i havet. Under sommaren är det vanligt att de blir synliga. 

De får det varma vattnet att bli grumligt. 

Det kallas för algblomning, men det är varken alger eller blommor utan bakterier.
