Däggdjuren blir vanligast

För 65 miljoner år sedan hände något märkligt: på kort tid försvann alla dinosaurier. 

Det finns flera olika teorier om varför. 

Det kan ha berott på att klimatet förändrades till följd av meteoritnedslag eller efter en period med många vulkanutbrott.

Samtidigt med dinosaurierna levde en del andra djur. 

Det var små näbbdjursliknande djur med päls. Det var de första däggdjuren. 

När dinosaurierna dog ut fick de större livsrum och blev vanligare. 

De är både växter och insekter. 

Honan tog hand om sina ungar och hade spenar på magen, så att ungarna kunde dia.

Dagens däggdjur föder levande ungar, men de däggdjur som först spred sig över jordens yta lade ägg. 

När äggen kläcktes kravlade ungarna till honan och sög sig fast vid spenarna. 

Så gör näbbdjuret i Australien fortfarande. 

Andra däggdjur födde mycket små och outvecklade ungar, som efter födseln kröp ner i ett hudveck, en pung, på mammans mage. 

Där fanns spenarna och där var de skyddade.

I pungen kunde ungarna växa till sig till de kunde klara sig på egen hand. 

Så fungerar kängurun och andra pungdjur än i dag. 

Både näbbdjuren och pungdjuren är alltså kvarlevor av de däggdjur som levde för många miljoner år sedan.

Ett avtryck från förfäderna

För ungefär 3,5 miljoner år sedan vandrade tre människoliknande varelser över en flodbädd i nuvarande Tanzania. 

Det var två vuxna och en unge som gick upprätt på två ben. 

De stannade till ett tag, och deras fotavtryck blev kvar i leran.

En tid efteråt fick en vulkan i närheten ett utbrost och slungade ut aska som begravde flodbädden.

Då omvandlades fotspåren till fossila avtryck.

Därför kan vi än idag se dessa avtryck, som förmodligen är de äldsta bevarade spåren av människoliknande varelser. 

Eftersom de gick upprätt på bakbenen kunde de lätt se och upptäcka faror i det höga gräset, 

och armarna blev lediga för att göra annat än tt gå. 

Då kunde de gräva efter ätliga rötter, bära saker och signalera till varandra.

De var våra förfäder —- förmänniskorna.

Det här är en modell av en förmänniska som levde i Afrika för tre miljoner år sedan. 

Med hjälp av fynd som gjorts i Etiopien har man räknat ut hur hon kan ha sett ut. 

