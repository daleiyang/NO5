Rörelse

En motionär joggar förbi dig, en bil passerar ett övergångsställe. En fågel dyker efter något på marken. 
Du cyklar i en behaglig fart samtidigt som jorden snurrar runt solen och roterar runt sin egen axel.
Allt rör sig. Rörelse betyder att något flyttar på sig på något sätt.

Hastighet

En cykeltur runt sjön tar kanske två timmar. Vilken fart cyklar du med? 
För att svara på den frågan måste du veta hur långt det är runt sjön. 
Låt säga att det är 30 km. Då cyklar du 30 km på 2 timmar. Det blir 15 km på en timme, det vill säga 15 km/h.

När man anger hur
fort något rör sig så kallas det fart eller hastighet. Cyklar du lika fors hela tiden? 
Troligen inte. Du bromsar in vid vägkorsningar och farten i nerförsbacke eller på en raksträcka. 
Farten 15 km/h är alltsa ett genomsnittligt värde, en medelfart eller en medelhastighet.

Enheter för hastighet

Hastigheter anges alltid med en enhet för sträcka/tid. De vanligaste enheterna är kilometer per timme (km/h) eller meter per sekund (m/s). 
När man kör bil anges hastigheten i km/h på hastighetsmätaren och på vägskyltar. 
Vanliga hastighetsbegränsningar är 100 km/h på motorväg, 60 km/h på mindre vägar och 30 km/h utanför skolor och i villaområden.

Acceleration

Racerbilarna står alldeles stilla på startlinjen. Pang! Startskottet smäller. 
Efter ett par sekunder är hastigheten över 100 km/h och efter ytterligare några sekunder är alla bilar uppe i hastigheter över 300 km/h. 
Att öka sin hastighet kallas för att accelerera. Att bromsa in kallas i stället för att retardera.

Hastighetsmätaren visar att bilen kör i 120 km/h. 

En cykel kan accelerera i nerförsbacke.

Usain Bolt har sprungit 100 meter på 9,58 sekunder. Det motsvarar hastigheten 38 km/h.