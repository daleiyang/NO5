Carl von Linné

Den svenske botanikern Carl von Linné levde under 1700-talet. 

Det var han som lade grunden till indelningen av djur och växter. 

Han inspirerades av andras idéer och lade ner mycket tid på forskning och studieresor. 

Linné var mest intresserad av växter, men han tyckte att både växter och djur skulle ha två namn: ett släktnamn och ett artnamn. 

Båda namnen skulle vara på latin, som på den tiden var vetenskapens språk. 

Att han valde latinska namn gjorde det enklare för forskare i olika länder att förstå varandra. 

Linnés system har överlevt. Än idag namnger man både växt- och djurarter på detta sätt.

Vaccinium vitis-idaea. Vaccinium myrtillus

Blåbärssläktet heter Vaccinium på latin. Det består av flera arter. 

Både blåbär och lingon tillhör blåbärssläktet. 

Därför börjar deras latinska namn med Vaccinium. Det andra namnet anger arten. 

Blomman heter Linnea borealis. Den var Linnés favoritblomma och fick dåför släktnamnet Linnea. 

Borealis är artnamn och betyder ”nordlig”.

Charles Darwin

Charles Darwin föddes 1809 i England. Redan som barn var han mycket intresserad av att samla snäckor, fjärilar, skalbaggar och stenar. 

Hans far ville att sonen skulle bli läkare, men Darwin lyckades inte så bra med sina studier i medicin. 

Istället började han studera till präst, och han behöll sitt intresse för djur.

När Darwin var 20 år fick han chansen att följa med ett fartyg på en fem år lång resa jorden runt. 

Det gav honom möjlighet att samla in växter, djur och fossil. 

När Darwin återvände till England började han fundera över det han hade sett och upplevt. 

En av hans upptäckter var att nästan alla djur får många ungar, men att bara ett fåtal av dem överlever. 

Det beror på att det föds fler individer än det finns föda eller boplatser till. 

Han förstod att de individer som överlever är de som är bäst anpassade till omgivningens krav. 

Detta kalllade Darwin för ”det naturliga urvalet”.