Att mäta avstånd

För att mäta avstånd i rymden skickar man ut starka ljussignaler med till exempel laser. 

Signalerna studsar på himlakroppen och kommer tillbaka. Eftersom vi vet hur snabbt ljuset rör sig kan vi då räkna ut avståndet.

Ett annat sätt att bestämma större avstånd är att ta bilder med teleskop. 

Då tar man bilder på samma del av himlen vid olika tidpunkter och jämför sedan bilderna. 

Eftersom man känner till avståndet till vissa av himlakropparna kan man räkna ut avståndet till andra,
mer avlägsna, genom att se hur de har rört sig i förhållande till varandra och till jorden. 
Med de allra största teleskopen har astronomerna kunnat se himlakroppar som ligger 10 miljarder ljusår bort.

Rymdteleskopet Hubble används för rymdforskning. Det sändes upp år 1990 och rör sig i en bana 600 km ovanför jordytan.

Det här teleskopet i Kalifornien, USA, var det största som fanns när det byggdes för mer än hundra år sedan.
Det används fortfarande för att studera universum.

Himlakroppars storlek
Det är alltså svårt att förstå de stora avstånden i universum. 
Lika svårt är det att förstå hur stora himlakropparna är. 
Är jorden större än månen? Hur stor är solen? Hur liten är jorden i solsystemet?
Ja, månen är betydligt mindre än jorden. Det skulle behövas 50 månklot för att fylla upp jordklotet. 
Men skillnaden mellan jorden och solen är mycket, mycket större än så. 
Eftersom solen är så långt bort ser den liten ut när man tittar upp på himlen. 
Men för att fylla upp solen skulle det behövas mer än en miljon jordklot!

solen jorden