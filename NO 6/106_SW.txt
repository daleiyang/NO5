Befruktning utanför kroppen

Fortplantningen hos de flesta växter och djur behöver en hane och
en hona. När två celler, en hancell, spermie, och en honcell, ägg,
smälter samman kan det bildas nya individer med lite olika egenska-
per. Det blir viss variation i både egenskaper och utseende. Titta på
syskonen i en familj. De liknar ofta sina föräldrar och har också en
del likheter sinsemellan, men det finns också en del skillnader.

På våren kan man få se hur gäddorna leker. Det betyder att de
samlas för att para sig. Flera hanar följer nära den stora honan. När
honan är redo släpper hon ut sin rom, äggen, i vattnet. Över den
sprutar hanarna sin mjölke, sädesvätska med hanceller. Gäddans
mjölke består av miljontals spermier som alla försöker hitta ett rom-
korn. Den spermie som först kommer till ett romkorn befruktar det.
Gäddans lek är exempel på yttre befruktning, eftersom befruktning-
en sker utanför gäddornas kroppar. Spermierna simmar med små

a svansar och befruktningen sker i vattnet. För att spermier och ägg

ska mötas, måste djuren producera stora mängder ägg och
ännu fler spermier. Utvecklingen av de befruktade
äggen till yngel sker i vattnet och
föräldrarna tar inte hand om vare
sig ägg eller yngel.

Grodor kan leva på land, men när det
är dags för parning går de ner i vatt-
net. Deras befruktning sker utanför
kroppen, i vattnet. Här har grodan
lagt sina ägg i vattnet.

106) BEFRUKTNING OCH FORTPLANTNING
