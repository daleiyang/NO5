En stjärna tänds och slocknar

NEBULOSA. Nebulosor är stora moln av stoft och gas som finns i galaxerna. 
Där bildas stjärnor som sedan kan lysa i flera miljarder år.
För fem miljarder år sedan bildades till exempel vår sol ur Solnebulosan. 
Solen har alltså lyst i fem miljarder år och man tror att den kommer att lysa ungefär lika länge till.

RÖD JÄTTE. När en stjärnas bränsle börjar ta slut sväller den upp. Temperaturen sjunker, vilket gör den röd.
Stjärnan blir en röd jätte. När bränslet nästan är helt slut, drar den ihop sig och bildar istället en vit dvärg. 
Så kommer slutet att bli för vår sol.

Nebulosa. Stjärna. Röd jätte. Planetarisk nebulosa. Vit dvärg. 
Massiv stjärna. Röd superjätte. Supernova. Svart hål. Neutronstjärna. 

SVART HÅL. Riktigt stora stjärnor slutar i kollaps. Hela supernovan dras ihop till en enda punkt, ett svart hål.
Ingen kan se ett svart hål och ingenting kan lämna det. Inte ens ljus. 
Hålet har en enorm dragningskraft som drar till sig allt. 
Numera är man ganska säker på att det finns svarta hål i Vintergatans centrum. 
Det har man kunnat se genom att observera hur himlakroppar rör sig i närheten.

SUPERNOVA. Av stjärnor som är mycket större än vår sol bildas inte någon röd jätte. 
När bränslet börjar ta slut i en sådan stjärna blossar den istället upp till en röd superjätte och exploderar till en supernova. 
De yttre delarna slungas iväg ut i rymden och kvar blir en liten kompakt kropp, en neutronstjärna.