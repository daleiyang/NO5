Celler. Livets byggstenar

Det som bygger upp allt levande är celler. 

Det finns djurceller, växtceller och bakterieceller. 

De som består av bara en cell, som bakterier, kallas encelliga. 

De som består av fler celler, som människan, kallas flercelliga.

Djur med skal

Bläckfiskar tillhör djurgruppen blötdjur. 

Till skillnad från de vanligaste nutida bläckfiskarna hade de första bläckfiskarna ett rörliknande skal. 

De största kunde bli två meter långa och hade åtta armar. 

De simmade omkring och jagade smådjur som de fångade med sina armar med sugkoppar. 

Vid fara kunde de dra sig in i sina skal som skyddade dem mot fiender.

Alla djur som hade ett hårt skal kunde röra sig fritt i vattnet och söka föda under dagen, när det var ljust. 

Skalet skyddade mot många fiender. De djur som saknade skal kunde inte söka mat under dagen.

Då riskerade de att bli uppätna.

Kräftdjuren är exempel på djur som skyddar sig med ett skal även idag. 

Skalet blir ett problem när djuret växer. 

Då blir skalet för trångt och djuret måste spräcka det och krypa ur det. 

Sedan får djuret vänta på att huden bildar ett nytt och större skal.

Detta fossil kallas trilobit. Det är från ett djur som levde i havet för 500 miljoner år sedan.

