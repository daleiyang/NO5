Blomväxter. Barrväxter. Fröväxter. Lummer. Fräken. Ormbunke. 
Kärlväxter.  Mossa. Alger. Lav. Växter. Svampar.

Växtrikets stamträd

Precis som med djuren sorterar man in växter i flera grupper.

Enkelt delas de in i alger, mossor och kärlväxter. 

Både alger och mossor saknar rötter, medan kärlväxterna har rötter. 

Rötterna tar upp vatten och näring till växten. 

Därför är kärlväxterna väl anpassade för att leva på land och på torra platser.

Växterna delas också in efter hur de sprider sig. 

Fröväxter sprids till exempel med frön, medan ormbunkar sprids med sporer. 

Men indelningen stannar inte där. 

Fröväxter delas i sin tur in i två grupper beroende på var de har sina frön. 

Äppelträd har sina frön gömda inuti frukten, i äpplena. Man säger att äppelträd är gömfröiga. 

Andra växter har nakna frön och kallas därför nakenfröiga. 

Ett exempel är granen, där fröna sitter oskyddade på kottarna.

Svampar

Svampar är varken växter eller djur. De bildar en helt egen grupp. 

Många tror att de är växter, men de har faktiskt mer gemensamt med djuren. 

De kan inte själva tillverka näring genom fotosyntes, som växter kan. 

För att få näring kan de bryta ner delar av döda växter och djur. 

Vissa svampar får näring genom att leva i samspel med växter eller som parasiter på växter och djur.

Lavar

Laven är en lite speciell organism. 

En lav är nämligen en alg och en svamp som lever i samspel med varandra. 

Algen är en växt som ger svampen näring genom fotosyntes. 

Svampen i sin tur suger upp vatten och fungerar som ett skydd för algen.

Det som syns av laven är svampen. Algen lever inuti svampen för att inte torka ut.

Laven är därmed både en växt och en svamp. 

För att förenkla brukar man ändå räkna den till svamparna.
