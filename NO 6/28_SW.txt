Rörelse och kraft

Kan månen dra i haven på jorden?

Varför har fotbollskor dobbar?

Faller stora stenar snabbare än små?

Varför snurrar släggkastaren runt inna hon kastar iväg sin slägga?

VI ÄR SÅ vana vid hur vissa saker är, att vi inte tänker på varför det är så. 
Som att en sten man kastar rakt upp i luften snart kommer ner igen. 
Men varför ramlar stenen ner? Varför fortsätter den inte rakt ut i rymden istället? 
Om du åker skridskor har du säkert känt den härliga känslan av att kunna glida jättelångt på isen. 
Men oavsett hur mycket fart du tar, så stannar du till slut. Varför då?

Mål

När du har arbetat med det här kapitlet ska du

veta vad som menas med en rörelse genom att ge exempel på hastighet, acceleration och fritt fall

kunna ge exempel på krafter som påverkar dig i vardagen

kunna förklara gravitationskraft med exempel

veta vad som menas med tyngdpunkt och stödyta

kunna förklara friktionskraft med exempel

kunna förklara vad en cirkelrörelse är

känna till att krafter och rörelser kan mätas.