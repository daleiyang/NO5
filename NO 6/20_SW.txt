Människan upptäcker rymden

Människan har länge drömt om att färdas i rymden och landa på månen eller på andra himlakroppar. 
För att kunna lämna jorden måste man färdas med mycket hög fart. 
En rymdfarkost måste kunna nå hastigheten 40 000 km/h. 
Strävan efter nya kunskaper om rymden skapade tidigare hård konkurrens mellan olika länder.

Rymdresor

Under flera år pågick en kapplöpning mellan USA och dåvarande Sovjetunionen om vem som skulle bli först med att skicka upp människor i rymden. 
Det här var efter andra världskriget, när spänningen och osäkerheten mellan dessa båda länder var stor. 
De tävla de om äran i att vara mest framstående inom rymdforskning, men båda ville också använda rymdfarkoster för att spionera på varandra.

År 1957 skickade Sovjetunionen upp en satellit i jordens omloppsbana. 
Satelliten hette Sputnik 2 och ombord fanns hunden Lajka.
Hon blev en av de första levande varelserna som gjorde en resa i rymden. 
Satelliten var inte byggd för att kunna komma tillbaka till jorden igen, och Lajka dog av värme och stress efter några timmar.
Fyra år senare, 1961, gjordes den första rymdresan av en människa.
Det var ryssen Jurij Gagarin som åkte ett varv runt jorden. 
Det tog 108 minuter och han kom välbehållen tillbaka ner.

Rymdfarare

Den som åker utanför atmosfären i en rymdfarkost kallas kosmonaut eller astronaut. 
Båda namnen är från grekiskan. Ordet kosmonaut betyde ”universumseglare; och används i Ryssland. 
I USA säger man istället astronaut, ”stjärnseglare”.

En astronaut eller kosmonaut ärutbildad i fysik och teknik. 
Han eller hon måste också ha god hälsa och bra kondition för att klara av en rymdfärd.

År 2006 kom för första gången en svensk person upp i rymden. 
Astronauten Christer Fuglesang skickades upp till den internationella rymdstationen ISS. 
Sammanlagt var han uppe i rymden i 26 dagar och 17 timmar.
