De yttre stora planeterna

Utanför Mars kretsar jätteplaneterna Jupiter, Saturnus, Uranus och Neptunus. 
Alla är stora gasklot. De har ingen fast yta, men troligen har de en fast kärna i mitten. 
Planeten Jupiter har nästan 80 månar i olika storlekar. Runt planeten Saturnus kan man se flera ringar -
det är is, grus och stenblock som snurrar runt planeten.

Asteroider

Runt solen kretsar också mängder av stenblock i olika storlekar. De kallas för asteroider. 
Mellan planeterna Mars och Jupiter finns ett område med särskilt mycket asteroider, ett så kallat asteroidbälte.
Förr i tiden trodde man att asteroiderna var rester av en planet som exploderat, men nu är man ganska säker på att de aldrig har suttit ihop. 
Ibland kan asteroider komma i närheten av jordens bana och till och med träffa jorden. 
Sjön Siljan i Dalarna är faktiskt en vattenfylld krater från ett asteroidnedslag för 400 miljoner år sedan.

Saturnus är en stor gasplanet. Ringarna runt planeten är is och sten som roterar runt den.

För över 50 000 år sedan slog en asteroid ner på jorden i Arizona, USA.
Kratern som bildades har en diameter på 1,3 kilometer och är cirka 108 meter djup.
