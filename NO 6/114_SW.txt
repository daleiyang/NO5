Att leva tillsammans

114) BEFRUKTNING OCH FORTPLANTNING

Precis som många djur lever vi människor i flockar, grupper, famil-
jer och samhällen. Ett samhälle är allt som finns omkring oss: vägar,
sjukhus, skolor, äldreboenden, bibliotek, affärer och banker, men
även familj, släkt och vänner. Vi lever tillsammans med varandra.

Plastmamma, halvsyskon och bonusfarfar

Familjer kan se väldigt olika ut. Man kan leva med eller utan syskon,
med skilda eller gifta föräldrar eller med bara en förälder. Vissa
barn träffar sina far- eller morföräldrar varje dag medan andra
träffar dem väldigt sällan. En del föräldrar vill inte bo tillsammans
utan flyttar ifrån varandra. Då kan barn ha två hem, ett hos varje
förälder. Det finns barn som har två mammor eller två pappor. Om

i en förälder har träffat en ny partner och fått barn har man fått nya

i syskon. Det finns många olika ord för vad man kan kalla varandra:
halvsyskon, plastpappa, bonusmamma eller styvmormor.

Vänskap

Många träffar sina första kompisar i sandlådan. Man kan
få vänner i skolan, genom aktiviteter, internet eller där
man bor. Att ha vänner som man trivs med är viktigt.
Vissa saker kan vara lättare att prata om med en nära vän,
än med någon i familjen. Ibland kan man bråka och bli
arg på kompisar. Om man bråkat och inte blir vänner igen
kan det kännas jobbigt. Vissa vänner har man länge
medan andra är viktiga en kortare period i livet.

Utanförskap

En del saknar vänner som de kan känna sig trygga med.
Att känna sig otrygg och utanför påverkar hur man mår.
Otrygghet kan göra att man sover dåligt, får ont i magen
och aldrig kan slappna av. Om någon under en längre tid
blir utsatt för elakheter av andra kallas det för mobbning.
Det kan vara fysiskt våld eller att man stängs ute och att
ingen pratar med en. Det är aldrig rätt att mobba andra.

Kärlek och närhet

Mycket händer när man kommer i puberteten och blir
tonåring. Man kanske blir kär för första gången. Man
kan till exempel bli kär i en kompis och det kan kännas
