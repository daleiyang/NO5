Universum

Fundera ? Är rymden svart?

När man pratar om rymden är det ofta universum man menar. 

Idag tror man att universum bildades för ungefär 14 miljarder år sedan,genom the Big Bang.

På svenska betyder det ”den stora smällen”.

Då skedde en enorm expansion, att allt spreds åt olika håll från en enda punkt.

Big Bang var så kraftig att allt än idag rör sig bort från den punkt där allt startade. 

Hela universum utvidgas alltså fortfarande och växer åt alla håll. 

Man kan likna det vid en ballong som blåses upp, eller en deg som jäser.

Det stora tomrummet

Universum är näst intill ofattbart stort. 

Forskare har räknat ut att det rymmer 100 miljarder gånger 100 miljarder stjärnor. 

Mellan alla dessa stjärnor finns det som vi kallar himlakroppar: planeter, månar och asteroider. 

Men det allra mesta är tomrum, där det inte ens finns luft. 

Detta tomrum kallas vakuum och utgör alltså den allra största delen av universum.

Vid forskningsstationen CERN i Schweiz studerar forskare de allra minsta partiklarna för att lära sig mer om universum och hur det bildades. 

För att försöka efterlikna hur det kan ha gått till skickas partiklar med extremt hög fart genom speciella tunnlar. 

På flygbilden är två cirkelformade tunnlar markerade. I verkligheten ligger de 100 meter under markytan. 

Den stora är 27 kilometer lång.

Finns det något slut på universum?

En forskare som är specialist på att undersöka rymden kallas för astronom. 

Det betyder stjärnkunnig - ordet astro är stjärna på grekiska. 

För att ta reda på så mycket som möjligt om rymden jobbar astronomer tillsammans med många andra experter, 

till exempel matematiker, fysiker och ingenjörer. De tar bilder av himlakroppar med hjälp av teleskop, 

en slags kikare, som antingen finns på jorden eller skickas upp i rymden. 

Med speciella teleskop kan de också registrera strålning som en del himlakroppar sänder ut. 

Datorer spelar förstås också en stor roll i sådan forskning.

De används bland annat för att rikta teleskopen åt olika håll och för att lagra och analysera all data som samlas in.

Än kan vi inte svara på om universum är oändligt eller inte. 

Så långt bort som forskarna hittills har kunnat se och undersöka verkar det se ungefär likadant ut överallt. 

Det finns alltså inga tecken som tyder på att universum skulle ha ett slut.
