Sengångare

Tempelhuggorm

Harpyan är en rovfågel som
håller till i regnskogens
”översta våning”.

Anpassa sig till miljön

Växter som behöver solljus finns högre upp bland
trädens grenar. Här trängs orkidéer, ormbunkar
och lianer, för här får de solljus. För att nå det
viktiga ljuset finns det träd som blir extremt
höga. De växer som små ”öar” högt över det
översta skiktet.

Många djur lever också uppe i trädkronorna.
Fåglar och fladdermöss kan flyga. De som inte
har den förmågan kan istället slingra sig, som
ormarna, eller klättra och svinga sig, som aporna.
Sengångaren hänger upp och ner i grenarna.

Flyggeckoödlan lever hela sitt liv uppe i träden.
Som ägg sitter den fastklistrad på en trädstam.
Den vuxna ödlan breder ut två stora hudflikar
längs magen och spärrar ut fötterna med hud-
flikar. Då kan den segla tjugo meter mellan två
träd.

Vissa djur är anpassade för att se bättre i mör-
ker, så att de kan jaga på natten. Ett exempel är
spökdjuret, som har enormt stora ögon.

Myrsloken i Amazonas regnskog
letar insekter på marken.

/
ANPASSNINGAR I NATUREN | 91

