Vid samlag mellan man och
kvinna för mannen in sin penis
i kvinnans slida.

BEFRUKTNING OCH FORTPLANTNING

Ett barn blir till

Precis som alla andra djur har människan en
stark drift att föröka sig. Det kallas för könsdrift.
Det är lika naturligt som att bli hungrig eller
sömnig. Könsdriften är en förutsättning för att
människoarten ska leva vidare.

Människans parning kallas för samlag. Män-
niskor har inte samlag bara för att få barn. Det
kan man också ha för njutningens skull och för
att det stärker kärleken mellan två människor.

Vid samlaget pumpas mannens spermier ut
från testiklarna, genom sädesledarna och vidare
genom penis. För att spermierna ska komma in
i kvinnans livmoder, måste penisen bli styv så att
den kan föras in i slidan. När mannen är sexuellt
upphetsad fylls svällkropparna i penis med blod.
Penisen blir hård. När kvinnan är sexuellt upp-
hetsad blir slemhinnorna fuktiga så att penisen
lättare kan glida in. Spermierna simmar in i liv-
modern och upp igenom äggledarna. Om sper-
mierna möter ett ägg kan det befruktas av den
spermie som kommer först. Då sätter sig ägget
fast i livmoderns slemhinna och börjar dela sig.

