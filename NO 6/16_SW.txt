Kometer

En komet är ett stort klot av is och sten som ofta rör sig i en avlång bana runt solen. 
När kometen är nära solen förångas isen. Ångan syns då som ett vitt suddigt hölje, som en svans på kometen. 
Varje komet döps efter sin upptäckare och 1996 fick vi för första gången en komet uppkallad efter en svensk - Lagerkvists komet.

Eftersom kometer rör sig runt solen blir de synliga från jorden flera gånger. 
Det kan gå väldigt lång tid emellan, men man kan räkna ut när det ska ske. 
Den mest kända kometen, Halleys komet, sågs senast år 1986. Nästa gång den kommer att bli synlig är 2061.

Kometen Hale-Bopp kunde ses från jorden under 18 månader 1996-97.

En komet rundar solen.

Meteorer och meteoriter

Ibland tror vi oss se stjärnfall — att en liten stjärna faller nedåt på himlen. 
Men det vi ser är inte stjärnor, det är rymdstenar som brinner upp när de faller genom jordens atmosfär. 
Det kan till exempel vara rester av en asteroid som krockat och slagits sönder. 
Sådana rymdstenar kallas för meteorer. Meteorerna har en enorm hastighet men när de närmar sig jorden bromsas de in av atmosfären. 
Då hettas de upp och börjar brinna, precis som en tändsticka gör ni drar den mot askens plån. 
Meteorer är särskilt vanliga under höster och vintern. Då kommer de ofta i skurar, meteorskurar, ibland flera i minuten. 
Stora meteorer hinner inte alltid brinna upp i luften, utan träffar jordens yta. Då kallas de för meteoriter.
