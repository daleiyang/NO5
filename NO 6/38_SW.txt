Olika krafter

När en FORMEL 1-BIL startar gasar föraren och bilen nästan stegrar sig. 
Accelerationen är enorm de första sekunderna när bilen går från stillastående till över 100 km/h. 
De bilarna klarar dessutom av att bromsa in på några sekunder. 
Det är en stor motkraft på föraren som måste sitta ordentligt fastspänd.

En FALLSKÄRMSHOPPARE kastar sig ut från flygplanet och faller rakt ner. 
Det kallas för fritt fall. Det är jordens gravitationskraft som drar fallskärmshopparen ner mot marken. 
När man faller så länge kommer farten inte att öka hela tiden. 
Luften bromsar nämligen upp och man når en så kallad gränshastighet. 
Fallskärmshopparen kan alltså inte falla snabbare än en viss hastighet. 
Så fort skärmen fälls ut ökar luftmotståndet och då minskar hastigheten.

VELODROMCYKLING är en cykelsport med lätta cyklar utan broms. Banan är oval och lutad.
Kraften mellan cyklisten och banan är då lika stor som kraften in mot cirkelns mitt.

I BADMINTON ska man slå iväg en fjäderboll över ett nät till motspelaren. 
En badmintonboll är lätt,men med slaget kan man få iväg den i en enorm hastighet.