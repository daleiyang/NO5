P 18

Plast. Efter andra världskriget ökade tillverkningen av plast. 

Allt fler saker började göras av plast, 

som blev ett viktigt material inom sjukvården och industrin. 

Idag har vi svårt att tänka oss ett liv utan plast, 

och om du ser dig omkring kan du säkert upptäcka flera plastsaker.

Cykelhjälmar, mobiltelefoner, påsar, blöjor, lego 

och regnkläder är alla exempel på saker som är gjorda av plast. 

Tillgången till plast har underlättat livet för oss människor på flera sätt, 

men den påverkar samtidigt vår hälsa och miljö på ett negativt sätt.

Råoljan pumpas upp ut berggrunden.

Den behandlas i oljeraffinaderier innan den transporteras vidare för att användas bland annat till plast.

Plast kan innehålla ämnen som är skadliga för vår hälsa, 

till exempel cancerframkallande eller hormonstörande. 

Nu för tiden är det förbjudet att använda skadliga ämnen för att tillverka plastleksaker.

Material med många egenskaper.

Namnet plast kommer från ordet plastisk, som betyder formbar.

Och det är just formbarheten som gör att vi kan använda plasten till så mycket. 

Det går att få fram plast med många olika egenskaper. 

Den kan vara hård, mjuk, böjlig, genomskinlig, och både lätt och stark på samma gång. 

Till skillnad från vissa metaller så rostar inte plast,

samtidigt är den en dålig ledare för värme och elektricitet. 

Därför fungerar den bra att använda till rör och elledningar.

Mjuk plast kallas för termoplast. 

Den används till bland annat påsar, folie och skärmskydd till mobiltelefoner. 

För att tillverka termoplast tillsätter man mjukgörande ämnen. 

Termoplaster kan smältas ner och återvinnas genom att formas om till nya produkter.

Hård plast kallas härdplast och tål mer slitage. 

För att plasten ska bli hård och stark använder man fyllnadsämnen. 

Delar till bilar, flygplan och båtar kan vara gjorda av härdplast. 

Den kan inte smältas ner eller formas om när den väl har tillverkats.

P 19

Plast i naturen.

Plast är ganska billigt att tillverka, 

men det som framför allt gör den så användbar är att den är tålig och håller länge. 

Samtidigt är just det en anledning till att plasten påverkar miljön negativt. 

Eftersom det tar flera hundra år för plast att brytas ner, 

ligger plastskräp som hamnar i naturen kvar länge. 

Nedskräpning är ett stort miljöproblem, och haven är särskilt hårt drabbade. 

Plast som hamnar i haven följer med strömmar och flyter i stora drivor som fåglar, 

fiskar och andra vattenlevande djur kan fastna i.

Ett annat allvarligt miljöproblem är mikroplast, som är mycket små plastdelar. 

Den används i många produkter, men bildas också när plast slits och bryts ner. 

Mikroplasterna är för små för att fångas upp i reningsverk, istället åker de rakt ut i haven. 

Där hamnar de i fiskar och andra djur och förs vidare i näringskedjan. 

Idag vet vi att mikroplaster skadar djuren, men inte hur mycket. Vi människor, 

som är sist i näringskedjan, får också i oss mikroplaster när vi äter fisk och skaldjur.

Mycket av den plast som hamnar i haven är engångsprodukter. 

Det är skräp som slängts på land och som sedan följt med vatten och vind ut i haven.

Under vattenytan samlas plasten i drivor. 

Vattenlevande djur kan kvävas av plasten som flyter omkring eller fastna i den. 

Hur gör vi i framtiden?

Plast förekommer inte naturligt, det måste tillverkas. 

För att kunna fortsätta använda plastprodukter måste vi hitta sätt att tillverka och återvinna dem utan att skada natur och miljö. 

Hittills har nästan all plast tillverkats av råolja.

Det är en fossil råvara som ökar koldioxidutsläppen i atmosfären. 

Man kan minska utsläppen genom att tillverka plast av andra ämnen, till exempel av växter som majs och sockerrör.

Att använda en annan råvara förhindrar däremot inte att plasten bryts ner till mikroplaster. 

För att komma ifrån det krävs att plasten är biologiskt nedbrytbar, 

att bakterier och andra nedbrytare kan bryta ner den. 

Än så länge är det dyrt att ta fram sådan plast, 

och den tillverkas bara i mycket små mängder.

Men vi kan ändå göra skillnad genom att lämna plast till återvinning. 

Vi kan också fundera på vilka plastprodukter vi kan byta ut mot något som kan tillverkas av andra material.

Mikroplaster finns bland annat i konstgräs.

När det regnar följer de med regnvattnet genom marken och vidare ut i vattendragen.
