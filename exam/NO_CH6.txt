P 01

Det finns fler olika arter längs kusterna än i djuphaven. Vad beror det på?

Varför kallas vår planet för ”den blå planeten”?

Vad finns det mest av på jorden, sötvatten eller saltvatten?

Välj tre av begreppen och förklara dem. bräckt vatten, koloni, trålning, övergödning

Vissa fiskar har mörk ovansida och ljus undersida. 

Några fiskar är randiga och fiskrom är oftast genomskinlig. 

Vad kallas det för när arter har samma färg eller smälter in i omgivningen så de inte syns så bra?

Dra streck från fåglarna till rätt beskrivning.

Gråtrut. Strandskata. Ejder. Sillgrissla.

Honan är brunspräcklig och kallas för åda. Är en alkfågel.

En vadare med röda ben, letar mat längs kusten.

Lever i koloni och har en rödorange fläck på näbben.

P 02

Vilken art passar in på beskrivningen? Kan kallas för havets skog. 

Har kuddar med luft som gör att den håller sig upprätt i vattnet.

Är ett perfekt gömställe för yngel och fiskägg. 

Här håller gärna mälkräftor, vattengråsuggor och andra vattendjur till.

Följer med strömmarna. Är den viktigaste delen i alla näringskedjor i havet.

De flesta är så små att de inte syns.

Har små trådar som den kan sätta sig fast med, så att den inte dras med i strömmar. 

Filtrerar vattnet i havet eftersom den suger in vatten i sitt skal för att få mat och näring.

Har ett blått skal.

En liten gul växt med lustigt namn som man kan hitta på klippor vid kusterna. 

Den har tjocka blad med vatten i, så den klarar torra perioder bra.

Rita en näringskedja i havet.

P 03

Flundran är en vanlig fisk i Östersjön. 

Den är platt och den är brun, fläckig och knottrig på ovansidan. 

Varför ser den ut så tror du?

Ejdern kan ligga på bo mitt i en trutkoloni. 

Trutar kan äta både ejderägg och ejderungar om de får chansen. 

Ändå har vissa ejderhonor valt att ha sina bon där. Varför gör de så?

Ge exempel på varför Östersjön är ett speciellt hav, jämfört med andra hav.

Haven har alltid varit viktiga för oss människor. 

Vi har seglat och upptäckt nya platser och folk har handlat och bytt varor med varandra. 

Men på senare tid har människan använt haven och påverkat ekosystemen i haven mycket mer.

Ge exempel på hur människan kan påverka haven.

Hur kan människan påverka haven från land?

Välj ett exempel från a) eller b) och ge förslag på hur du tycker att man kan förhindra eller minska den påverkan.

P 04

Det beror på att allt som växer behöver ljus. 

I grundare vatten når mer ljus ner än i djupare vatten, och därför finns det fler växter längs kusterna. 

Där det finns växter finns djur som äter växter, och då finns även djur som äter växtätarna där.

För att mer än 70 procent av ytan täcks av vatten.

Det mesta av allt vatten på jorden är saltvatten i haven.

Bräckt vatten: Lägre salthalt än saltvatten men högre än sötvatten.

Koloni: När djur har bon på samma ställe och lever tillsammans, t.ex. trutar, fiskmåsar.

Trålning: En fiskemetod när man fångar fisk genom ett nät som dras efter båten.

Övergödning: När det kommer ut mer näringsämnen i haven än vad som är naturligt och normalt.

Kamouflage. Gråtrut: Lever i koloni och har en rödorange fläck på näbben.

Strandskata: En vadare med röda ben, letar mat längs kusten.

Ejder: Honan är brunspräcklig och kallas för åda.

Sillgrissla: Är en alkfågel. Blåstång. Plankton. Blåmussla. Gul fetknopp.

Växtplankton är grunden i näringskedjorna, sedan kan de se ut olika.

Fundera. I uppgift 9-12 kan eleverna visa att de förstår att djur är anpassade till sin miljö, 

att Östersjön är ett unikt hav jämfört med andra hav, att det vi gör med haven påverkar livet där, 

liksom det vi gör på land, och att förändringar kan påverka hela näringskedjor. 

De kan visa att de förstår att människan har ansvar för hur vi förändrar naturen och ekosystemen.

Det är ett kamouflage. Den lever på botten och ser ut som botten.

Den platta formen är bra för att smälta in, men även för att den simmar nära botten och äter maten där.

För att trutar i koloni är bra på att varna när det kommer en fara. 

Om det t.ex. kommer en rovfågel så jagar trutarna bort den tillsammans. 

Trutarna gör inget med ejderhonan. 

Om hon täcker över boet syns inte äggen och hon själv är bra kamouflerad i sin brunspräckliga fjäderdräkt.

Vattnet är inte lika salt som i andra hav. 

Det kallas för bräckt vatten då det varken är salt eller sött. 

Arter är anpassade för antingen saltvatten eller sötvatten. 

därför är det svårt att leva i Östersjön och det finns få arter här. 

Östersjön är ett ungt hav som bildades senare än andra hav. 

I början var det en insjö.

Saltvatten är tyngre än sötvatten och det gör att vattnet ligger i lager. 

Det gör att vattnet inte cirkulerar lika mycket och syret har svårare att nå bottenlagren.

Det kan leda till syrefattiga bottnar. 

Syre behövs för att det ska finnas liv där, även om vissa bakterier kan klara sig på lite syre.

Färgen på fiskar kan vara mer brunaktig och grå i Östersjön än i andra hav. 

I Medelhavet t.ex. har fiskarna starkare färger.

Oljeutsläpp. Oljeriggar borrar i havsbottnar och stora fartyg kan läcka olja. 

Det kan leda till utsläpp av olja, som kan förstöra för djur- och växtlivet i omgivningen och även för människor som bor och lever av haven. 

Det tar lång tid för olja att brytas ner och den ligger kvar länge i haven och på stränderna om man inte tar bort den.

Fiskebåtarna är många, stora och effektiva. 

De kan fiska längs kuster och ute på djupare vatten. 

Med redskapen kan de fånga fisk ända ner på botten.

De kan hitta fiskstim med ekolod och vara ute i flera veckor.

Med fiskeredskapen fångas även annat som man vill ha. Det kalllas bifångst.

Miljögifter som kommer ut i vattnet skadar livet där. 

Det är värst för dem som är högre upp i näringskedjorna.

Övergödning är när det kommer ut mer näring än vad som är naturligt eller kan tas hand om.

Det kan komma från skogsbruk, jordbruk, industrier och städer.

Det kommer med vattnet i diken, floder och älvar men även via luften. 

Det kan påverka näringskedjor.

Människan påverkar haven även från land. 

I vattnets kretslopp ingår både mark, floder, älvar, luft och hav. 

Det som släpps ut via luften kommer också ner i haven. 

Det som rinner ner i marken kommer ofta till vattendrag och sedan ut i haven. 

Vatten är ett lösningsmedel och i luften kan gaser lösas i vattnet.
